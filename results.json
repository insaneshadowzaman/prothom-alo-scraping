[
    {
        "title-index": "১২০ মণ মাংস ও ৮০ মণ মাছে ‘প্রীতিভোজ’",
        "link-index": "/bangladesh/article/1071321/%E0%A7%A7%E0%A7%A8%E0%A7%A6-%E0%A6%AE%E0%A6%A3-%E0%A6%AE%E0%A6%BE%E0%A6%82%E0%A6%B8-%E0%A6%93-%E0%A7%AE%E0%A7%A6-%E0%A6%AE%E0%A6%A3-%E0%A6%AE%E0%A6%BE%E0%A6%9B%E0%A7%87-%E2%80%98%E0%A6%AA%E0%A7%8D%E0%A6%B0%E0%A7%80%E0%A6%A4%E0%A6%BF%E0%A6%AD%E0%A7%8B%E0%A6%9C%E2%80%99"
    },
    {
        "title-index": "নিউইয়র্কে নির্মিত হচ্ছে স্থায়ী শহীদ মিনার",
        "link-index": "/durporobash/article/1071319/%E0%A6%A8%E0%A6%BF%E0%A6%89%E0%A6%87%E0%A7%9F%E0%A6%B0%E0%A7%8D%E0%A6%95%E0%A7%87-%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BF%E0%A6%A4-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%B8%E0%A7%8D%E0%A6%A5%E0%A6%BE%E0%A7%9F%E0%A7%80-%E0%A6%B6%E0%A6%B9%E0%A7%80%E0%A6%A6-%E0%A6%AE%E0%A6%BF%E0%A6%A8%E0%A6%BE%E0%A6%B0"
    },
    {
        "title-index": "৬ লাখ টাকার প্রথম পুরস্কারের নম্বর ০৬১৭৩৯৪",
        "link-index": "/economy/article/1071317/%E0%A7%AC-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%AA%E0%A7%81%E0%A6%B0%E0%A6%B8%E0%A7%8D%E0%A6%95%E0%A6%BE%E0%A6%B0%E0%A7%87%E0%A6%B0-%E0%A6%A8%E0%A6%AE%E0%A7%8D%E0%A6%AC%E0%A6%B0-%E0%A7%A6%E0%A7%AC%E0%A7%A7%E0%A7%AD%E0%A7%A9%E0%A7%AF%E0%A7%AA"
    },
    {
        "title-index": "আখতার ইন্ডাস্ট্রিয়াল পার্কে আগুন, দগ্ধ ৩",
        "link-index": "/bangladesh/article/1071315/%E0%A6%86%E0%A6%96%E0%A6%A4%E0%A6%BE%E0%A6%B0-%E0%A6%87%E0%A6%A8%E0%A7%8D%E0%A6%A1%E0%A6%BE%E0%A6%B8%E0%A7%8D%E0%A6%9F%E0%A7%8D%E0%A6%B0%E0%A6%BF%E0%A7%9F%E0%A6%BE%E0%A6%B2-%E0%A6%AA%E0%A6%BE%E0%A6%B0%E0%A7%8D%E0%A6%95%E0%A7%87-%E0%A6%86%E0%A6%97%E0%A7%81%E0%A6%A8-%E0%A6%A6%E0%A6%97%E0%A7%8D%E0%A6%A7-%E0%A7%A9"
    },
    {
        "title-index": "টাঙ্গাইল-৪ উপনির্বাচন",
        "link-index": "/bangladesh/article/1071313/%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%AC%E0%A6%BF%E0%A6%9C%E0%A7%9F%E0%A7%80"
    },
    {
        "title-index": "২০৩০ এজেন্ডা সফলভাবে বাস্তবায়ন করে যাবে বাংলাদেশ",
        "link-index": "/durporobash/article/1071311/%E0%A7%A8%E0%A7%A6%E0%A7%A9%E0%A7%A6-%E0%A6%8F%E0%A6%9C%E0%A7%87%E0%A6%A8%E0%A7%8D%E0%A6%A1%E0%A6%BE-%E0%A6%B8%E0%A6%AB%E0%A6%B2%E0%A6%AD%E0%A6%BE%E0%A6%AC%E0%A7%87-%E0%A6%AC%E0%A6%BE%E0%A6%B8%E0%A7%8D%E0%A6%A4%E0%A6%AC%E0%A6%BE%E0%A7%9F%E0%A6%A8-%E0%A6%95%E0%A6%B0%E0%A7%87-%E0%A6%AF%E0%A6%BE%E0%A6%AC%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6"
    },
    {
        "title-index": "টাকা পাচার প্রসঙ্গে এফবিসিসিআই সভাপতি",
        "link-index": "/economy/article/1071309/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95%E0%A7%87%E0%A6%B0-%E0%A6%97%E0%A6%AD%E0%A6%B0%E0%A7%8D%E0%A6%A8%E0%A6%B0-%E0%A6%95%E0%A7%80-%E0%A6%95%E0%A6%B0%E0%A7%87%E0%A6%A8"
    },
    {
        "title-index": "ঢাকা আসছেন নরওয়ের পররাষ্ট্রমন্ত্রী",
        "link-index": "/bangladesh/article/1071307/%E0%A6%A2%E0%A6%BE%E0%A6%95%E0%A6%BE-%E0%A6%86%E0%A6%B8%E0%A6%9B%E0%A7%87%E0%A6%A8-%E0%A6%A8%E0%A6%B0%E0%A6%93%E0%A7%9F%E0%A7%87%E0%A6%B0-%E0%A6%AA%E0%A6%B0%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80"
    },
    {
        "title-index": "৬৭ হাজার মিয়ানমার নাগরিক অনুপ্রবেশ করেছে: পররাষ্ট্রমন্ত্রী",
        "link-index": "/bangladesh/article/1071305/%E0%A7%AC%E0%A7%AD-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0-%E0%A6%A8%E0%A6%BE%E0%A6%97%E0%A6%B0%E0%A6%BF%E0%A6%95-%E0%A6%85%E0%A6%A8%E0%A7%81%E0%A6%AA%E0%A7%8D%E0%A6%B0%E0%A6%AC%E0%A7%87%E0%A6%B6-%E0%A6%95%E0%A6%B0%E0%A7%87%E0%A6%9B%E0%A7%87"
    },
    {
        "title-index": "৩১৫ গ্রাহককে খুঁজে পাওয়া যাচ্ছে না",
        "link-index": "/bangladesh/article/1071303/%E0%A7%A9%E0%A7%A7%E0%A7%AB-%E0%A6%97%E0%A7%8D%E0%A6%B0%E0%A6%BE%E0%A6%B9%E0%A6%95%E0%A6%95%E0%A7%87-%E0%A6%96%E0%A7%81%E0%A6%81%E0%A6%9C%E0%A7%87-%E0%A6%AA%E0%A6%BE%E0%A6%93%E0%A7%9F%E0%A6%BE-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%A8%E0%A6%BE"
    },
    {
        "title-index": "কারাগারে সন্তান জন্ম দিলেন নারী জঙ্গি",
        "link-index": "/bangladesh/article/1071301/%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0%E0%A7%87-%E0%A6%B8%E0%A6%A8%E0%A7%8D%E0%A6%A4%E0%A6%BE%E0%A6%A8-%E0%A6%9C%E0%A6%A8%E0%A7%8D%E0%A6%AE-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%A8%E0%A6%BE%E0%A6%B0%E0%A7%80-%E0%A6%9C%E0%A6%99%E0%A7%8D%E0%A6%97%E0%A6%BF"
    },
    {
        "title-index": "মাহমুদা হত্যা মামলায় ভোলার জামিন নামঞ্জুর",
        "link-index": "/bangladesh/article/1071299/%E0%A6%AE%E0%A6%BE%E0%A6%B9%E0%A6%AE%E0%A7%81%E0%A6%A6%E0%A6%BE-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%AD%E0%A7%87%E0%A6%BE%E0%A6%B2%E0%A6%BE%E0%A6%B0-%E0%A6%9C%E0%A6%BE%E0%A6%AE%E0%A6%BF%E0%A6%A8-%E0%A6%A8%E0%A6%BE%E0%A6%AE%E0%A6%9E%E0%A7%8D%E0%A6%9C%E0%A7%81%E0%A6%B0"
    },
    {
        "title-index": "ছোটবেলায় ধর্ষণের শিকার হয়েছিলেন অ্যাশলে জাড",
        "link-index": "/entertainment/article/1071295/%E0%A6%9B%E0%A7%87%E0%A6%BE%E0%A6%9F%E0%A6%AC%E0%A7%87%E0%A6%B2%E0%A6%BE%E0%A7%9F-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0-%E0%A6%B9%E0%A7%9F%E0%A7%87%E0%A6%9B%E0%A6%BF%E0%A6%B2%E0%A7%87%E0%A6%A8-%E0%A6%85%E0%A7%8D%E0%A6%AF%E0%A6%BE%E0%A6%B6%E0%A6%B2%E0%A7%87-%E0%A6%9C%E0%A6%BE%E0%A6%A1"
    },
    {
        "title-index": "নাগরিকত্ব রোহিঙ্গাদের অবস্থা পাল্টানোর অন্যতম পূর্বশর্ত",
        "link-index": "/bangladesh/article/1071297/%E0%A6%A8%E0%A6%BE%E0%A6%97%E0%A6%B0%E0%A6%BF%E0%A6%95%E0%A6%A4%E0%A7%8D%E0%A6%AC-%E0%A6%B0%E0%A7%87%E0%A6%BE%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE%E0%A6%A6%E0%A7%87%E0%A6%B0-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE-%E0%A6%AA%E0%A6%BE%E0%A6%B2%E0%A7%8D%E0%A6%9F%E0%A6%BE%E0%A6%A8%E0%A7%87%E0%A6%BE%E0%A6%B0-%E0%A6%85%E0%A6%A8%E0%A7%8D%E0%A6%AF%E0%A6%A4%E0%A6%AE"
    },
    {
        "title-index": "প্রশাসনিক ২৫টি পদ থেকে পদত্যাগ শিক্ষকদের",
        "link-index": "/bangladesh/article/1071293/%E0%A6%AA%E0%A7%8D%E0%A6%B0%E0%A6%B6%E0%A6%BE%E0%A6%B8%E0%A6%A8%E0%A6%BF%E0%A6%95-%E0%A7%A8%E0%A7%AB%E0%A6%9F%E0%A6%BF-%E0%A6%AA%E0%A6%A6-%E0%A6%A5%E0%A7%87%E0%A6%95%E0%A7%87-%E0%A6%AA%E0%A6%A6%E0%A6%A4%E0%A7%8D%E0%A6%AF%E0%A6%BE%E0%A6%97-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%A6%E0%A7%87%E0%A6%B0"
    },
    {
        "title-index": "মুঠোফোনে প্রেম, বেড়াতে নিয়ে ধর্ষণের পর হত্যা",
        "link-index": "/bangladesh/article/1071287/%E0%A6%AE%E0%A7%81%E0%A6%A0%E0%A7%87%E0%A6%BE%E0%A6%AB%E0%A7%87%E0%A6%BE%E0%A6%A8%E0%A7%87-%E0%A6%AA%E0%A7%8D%E0%A6%B0%E0%A7%87%E0%A6%AE-%E0%A6%AC%E0%A7%87%E0%A7%9C%E0%A6%BE%E0%A6%A4%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%AA%E0%A6%B0-%E0%A6%B9%E0%A6%A4%E0%A7%8D%E0%A6%AF%E0%A6%BE"
    },
    {
        "title-index": "সীমান্তে ওয়াচ টাওয়ার ও ডিভাইস বসানো হবে: বিজিবি মহাপরিচালক",
        "link-index": "/bangladesh/article/1071285/%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%93%E0%A7%9F%E0%A6%BE%E0%A6%9A-%E0%A6%9F%E0%A6%BE%E0%A6%93%E0%A7%9F%E0%A6%BE%E0%A6%B0-%E0%A6%93-%E0%A6%A1%E0%A6%BF%E0%A6%AD%E0%A6%BE%E0%A6%87%E0%A6%B8-%E0%A6%AC%E0%A6%B8%E0%A6%BE%E0%A6%A8%E0%A7%87%E0%A6%BE-%E0%A6%B9%E0%A6%AC%E0%A7%87-%E0%A6%AC%E0%A6%BF%E0%A6%9C%E0%A6%BF%E0%A6%AC%E0%A6%BF"
    },
    {
        "title-index": "শিগগিরই অভিজিৎ হত্যা মামলায় অভিযোগপত্র: ডিএমপি কমিশনার",
        "link-index": "/bangladesh/article/1071283/%E0%A6%B6%E0%A6%BF%E0%A6%97%E0%A6%97%E0%A6%BF%E0%A6%B0%E0%A6%87-%E0%A6%85%E0%A6%AD%E0%A6%BF%E0%A6%9C%E0%A6%BF%E0%A7%8E-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%85%E0%A6%AD%E0%A6%BF%E0%A6%AF%E0%A7%87%E0%A6%BE%E0%A6%97%E0%A6%AA%E0%A6%A4%E0%A7%8D%E0%A6%B0-%E0%A6%A1%E0%A6%BF%E0%A6%8F%E0%A6%AE%E0%A6%AA%E0%A6%BF"
    },
    {
        "title-index": "স্মৃতির চোরাবালিতে নোনাজল",
        "link-index": "/durporobash/article/1071281/%E0%A6%B8%E0%A7%8D%E0%A6%AE%E0%A7%83%E0%A6%A4%E0%A6%BF%E0%A6%B0-%E0%A6%9A%E0%A7%8B%E0%A6%B0%E0%A6%BE%E0%A6%AC%E0%A6%BE%E0%A6%B2%E0%A6%BF%E0%A6%A4%E0%A7%87-%E0%A6%A8%E0%A7%8B%E0%A6%A8%E0%A6%BE%E0%A6%9C%E0%A6%B2"
    },
    {
        "title-index": "জরিপ বলছে, উত্তর প্রদেশে জিতবে বিজেপি!",
        "link-index": "/international/article/1071289/%E0%A6%9C%E0%A6%B0%E0%A6%BF%E0%A6%AA-%E0%A6%AC%E0%A6%B2%E0%A6%9B%E0%A7%87-%E0%A6%89%E0%A6%A4%E0%A7%8D%E0%A6%A4%E0%A6%B0-%E0%A6%AA%E0%A7%8D%E0%A6%B0%E0%A6%A6%E0%A7%87%E0%A6%B6%E0%A7%87-%E0%A6%9C%E0%A6%BF%E0%A6%A4%E0%A6%AC%E0%A7%87-%E0%A6%AC%E0%A6%BF%E0%A6%9C%E0%A7%87%E0%A6%AA%E0%A6%BF"
    },
    {
        "title-page": "১২০ মণ মাংস ও ৮০ মণ মাছে ‘প্রীতিভোজ’",
        "content": [
            "প্রায় ৩০ হাজার মানুষ দাওয়াতের ‘অতিথি’। সকাল দশটার পর থেকে অতিথিরা কেউ পায়ে হেঁটে, কেউবা মোটরসাইকেল ও ভ্যান-রিকশাযোগে আসছেন। বেলা একটার আগেই অনুষ্ঠান স্থল নারী-পুরুষ, শিশু-কিশোরে ভরে যায়। রান্না শেষে মাইকে ঘোষণা দিয়ে শুরু হয় খাওয়া। ",
            "‘বাঙালির শীতকালীন উৎসব ও প্রীতিভোজ’ ব্যানারে জয়পুরহাটের আক্কেলপুর উপজেলার রুকিন্দীপুর ইউনিয়নের রোয়ার গ্রামে আজ মঙ্গলবার এই প্রীতিভোজের আয়োজন করা হয়। এর আয়োজক আক্কেলপুর উপজেলা কৃষক লীগের আহ্বায়ক জিয়াউল হক জিয়া।",
            "অতিথিদের আপ্যায়নের জন্য আগের দিন গতকাল সোমবার রাতে ২২টি গরু আর আটটি খাসির জবাই করা হয়েছিল। মঙ্গলবার ভোর থেকে একসঙ্গে ১০৪টি চুলায় ওই ২২ গরু ও আটটি খাসির মাংস, (গরু ও খাসির ১২০ মণ মাংস) ১০০ মণ চাল, ১০০ মণ আলুর তরকারি ও আশি মণ মাছের ভাজি রান্না শুরু হয়। দুপুর একটা পর্যন্ত চলে রান্না রান্নার কাজ। বেলা দুইটার দিকে একসঙ্গে ১৬টি মাইকে খাবার পরিবেশনের ঘোষণা দেওয়া হয়। তখন স্বেচ্ছাসেবীরা একে একে তিনটি প্যান্ডেলে খাবার পরিবেশন শুরু করেন। ",
            "এলাকাবাসী সূত্রে জানা গেছে, জিয়াউল হক গত ইউপি নির্বাচনে রুকিন্দীপুর ইউনিয়ন পরিষদের (ইউপি) আওয়ামী লীগের বিদ্রোহী চেয়ারম্যান প্রার্থী ছিলেন। পরে তিনি তার মনোনয়নপত্র প্রত্যাহার করে নেন। আওয়ামী লীগের প্রার্থী আহসান কবির পরে বিনা প্রতিদ্বন্দ্বিতায় ইউপি চেয়ারম্যান নির্বাচিত হন। তবে আগামী উপজেলা পরিষদ নির্বাচনে জিয়াউল হকের চেয়ারম্যান পদে নির্বাচন করবেন বলে এলাকায় প্রচার রয়েছে।",
            "এলাকাবাসীরা আরও জানান, জিয়াউল হক জিয়া আলোচিত এই প্রীতিভোজের আয়োজক হলেও মূলত তার বড় ভাই এস এম মঞ্জুরুল হক ওরফে মঞ্জু অনুষ্ঠানের ব্যয়ভার বহন করেছেন। মঞ্জুরুল হক শিক্ষা মন্ত্রণালয়ের পরিদর্শন কর্মকর্তার পদে কর্মরত আছেন।",
            "জয়পুরহাট থেকে দাওয়াত খেতে আসা মোয়াজ্জিম হোসেন বলেন, এত বড় খাওয়ার আয়োজন জেলাজুড়ে আগে কখনো হয়নি।",
            "মঙ্গলবার সকাল দশটা থেকে দুপুর পর্যন্ত রোয়ার গ্রামের প্রীতিভোজ অনুষ্ঠান স্থলে অপেক্ষা করে দেখা যায়, সকাল থেকেই দলে-দলে লোকজন অনুষ্ঠান স্থলে আসতে থাকেন। দুপুর একটায় পুরো অনুষ্ঠান স্থল লোকজনের পদভারে ভরে যায়। দুইটায় মাইকে ঘোষণা দেওয়ার পর খাবার পরিবেশন করা হয়। অনুষ্ঠান স্থলে বিপুলসংখ্যক পুলিশ সদস্য উপস্থিত ছিল।",
            "অনুষ্ঠানের তদারকির দায়িত্বে থাকা ৭-৮ জনের সঙ্গে কথা বলে জানা যায়, সোমবার রাতে ২২টি গরু আর আটটি খাসি জবাই করা হয়। এক শ মণ চাল, এক শ মণ আলুর তরকারি, আশি মণ মাছের ভাজি রান্না করা হয়। প্রায় দেড় শ জন বাবুর্চি রান্নার কাজ করেন। আড়াই শ জন লোক প্রায় ৩০-৩৫ হাজার দাওয়াতি লোকজনকে খাবার পরিবেশন করেন।",
            "বাবুর্চির দলনেতা সাইফুল ইসলামের বাড়ি বগুড়া দুপচাঁচিয়া উপজেলার খলিশ্বর গ্রামে। তিনি জানান, আমরা সোমবার বিকেল থেকে শুরু মঙ্গলবার দুপুর পর্যন্ত খাবার রান্না করেছি। একসঙ্গে ১০৪টি চুলায় রান্না করা হয়েছে।",
            "জিয়াউল হক জিয়া বলেন, প্রীতিভোজ অনুষ্ঠানে জয়পুরহাট জেলা ও পাঁচটি উপজেলার আওয়ামী লীগের নেতা-কর্মী, সাংবাদিক, বিভিন্ন দপ্তরের সরকারির কর্মকর্তা, অন্যান্য রাজনৈতিক দলের নেতা-কর্মী, এলাকাবাসীরা আমন্ত্রিত অতিথি ছিলেন। সবার সবর উপস্থিতি ছিল।",
            "জিয়াউল হকের ভাই মঞ্জুরুল হক মঞ্জু বলেন, আমার ছোট ভাই জিয়াউল হক জিয়া রুকিন্দীপুর ইউপির সদস্য ছিলেন। গত নির্বাচনে চেয়ারম্যান পদে প্রার্থী হয়েছিল সে। পরে দলীয় সিদ্ধান্ত মেনে নিয়ে প্রার্থিতা প্রত্যাহার করেছিল। জিয়াউল হক আক্কেলপুর উপজেলা কৃষক লীগের আহ্বায়ক আগামী উপজেলা পরিষদ নির্বাচনের চেয়ারম্যান প্রার্থী হবে। ইউপি নির্বাচনে লোকজনকে খাওয়ানোর ওয়াদা করেছিলাম। তাই প্রীতিভোজের আয়োজন করেছি।",
            "অনুষ্ঠানে কত খরচ হচ্ছে তা জানতে চাইলে মঞ্জুরুল হক মঞ্জু বলেন, অনেক টাকায় খরচা হয়েছে। কিন্তু আমাদের জন্য কিছুটা সাশ্রয় আছে। ডেকোরেটরের শুধু আনা-নেওয়ার ভাড়া নেবেন। এ ছাড়া আলু-চাল ও মাছ নিজের বাড়ির। শুধু গরু ও মসলা কিনতে হচ্ছে। আমরা সাত ভাই গরুগুলো কিনেছি।"
        ],
        "comment": [
            "",
            "",
            "",
            "",
            "",
            "",
            "",
            "\"জিয়াউল হক জিয়া আলোচিত এই প্রীতিভোজের আয়োজক হলেও মূলত তার বড় ভাই এস এম মঞ্জুরুল হক ওরফে মঞ্জু অনুষ্ঠানের ব্যয়ভার বহন করেছেন। মঞ্জুরুল হক শিক্ষা মন্ত্রণালয়ের পরিদর্শন কর্মকর্তার পদে কর্মরত আছেন\"  সম্পৃতিকে সমৃদ্ধ রাখার জন্য গ্রামে এটি অনেক মহৎ ও ঐতিহ্যবাহী উদ্যোগ। এই ধরনের প্রীতিভোজ শৈশবে দেখেছি। এখন খুব কমই শোনা যায় এই ধরনের প্রীতিভোজের কথা। কিন্তু এখানে একটা ব্যপারে খটকা লাগছে। ঐ আয়োজনের সব খরব বহন করেছেন একজন সরকারী আমলা। তিনি কত টাকা রোজগার করলে এত টাকা দিয়ে এলাকাবাসীর জন্য এতবড় প্রীতিভোজের আয়োজন করতে পারেন?",
            "খরচপাতি সাত ভাই মিলে করে থাকলে তা সাধুবাদের দাবীদার। নিজের বাড়ির আলু-চাল ও মাছ পাওয়া গেল। ডেকোরেটর শুধু আনা-নেওয়ার ভাড়া নিয়ে দৃষ্টান্ত রাখল।",
            "No wonder why our education system is broken when the education inspector is financing this type of party. Where the heck is Dudok."
        ]
    },
    {
        "title-page": "৬ লাখ টাকার প্রথম পুরস্কারের নম্বর ০৬১৭৩৯৪",
        "content": [
            "১০০ টাকা মূল্যমানের বাংলাদেশ প্রাইজবন্ডের ৮৬ তম ড্র অনুষ্ঠিত হয়েছে। এতে ৬ লাখ টাকার প্রথম পুরস্কারপ্রাপ্ত নম্বর ০৬১৭৩৯৪। আজ মঙ্গলবার ঢাকা বিভাগীয় কমিশনার অফিসের সম্মেলনকক্ষে অতিরিক্ত বিভাগীয় কমিশনার (সার্বিক) মো. আল আমিনের সভাপতিত্বে এ ড্র অনুষ্ঠিত হয়।",
            "বাংলাদেশ ব্যাংকের এক সংবাদ বিজ্ঞপ্তিতে এ তথ্য জানানো হয়।",
            "একক সাধারণ পদ্ধতিতে (অর্থাৎ প্রতি সিরিজের জন্য একই নম্বর) এই ‘ড্র’ পরিচালিত হয় এবং বর্তমানে প্রচলনযোগ্য ১০০ টাকা মূল্যমানের ৪৫টি সিরিজ যথা-কক, কখ, কগ, কঘ, কঙ, কচ, কছ, কজ, কঝ, কঞ, কট, কঠ, কড, কঢ, কথ, কদ, কন, কপ, কফ, কব, কম, কল, কশ, কষ, কস, কহ, খক, খখ, খগ, খঘ, খঙ, খচ, খছ, খজ, খঝ, খঞ, খট, খঠ, খড, খঢ, খথ, খদ, খন, খপ এবং খফ এই ড্রর আওতাভুক্ত। উপরিউক্ত সিরিজসমূহের অন্তর্ভুক্ত ৪৬টি সাধারণ সংখ্যা পুরস্কারের যোগ্য বলে ঘোষিত হয়।",
            "৬ লাখ টাকার প্রথম পুরস্কারপ্রাপ্ত নম্বর ০৬১৭৩৯৪। ৩ লাখ ২৫ হাজার টাকার দ্বিতীয় পুরস্কারের নম্বর ০১২৬৭৩৬। ১ লাখ টাকা করে দুটি তৃতীয় পুরস্কারের নম্বর ০০৬০৮৬১ ও ০৪৪৪৫৬২। প্রতিটি ৫০ হাজার টাকা করে চতুর্থ পুরস্কারের দুটি নম্বর ০০১৯৪৫৬ ও ০০৫৭৬৪৮।",
            "প্রতিটি ১০ হাজার টাকা করে ৫ম পুরস্কারের ৪০টি নম্বর: ০০০০৩১৭,০১০৯১৪৪, ০২৫৯৫২৭,০৪৭১০৫৫, ০৬৫৯২৯১,০০৪০২১০, ০১১০৯৮৩,০২৭৭৮৩২, ০৪৮৬৩৩৬,০৭০২২০৪, ০০৪৫৮৫৮,০১১৮৪১৩, ০২৯৩৯৮৯,০৫২০৪২৬, ০৭২৬৫৩৭,০০৪৬৩৯২, ০১২২৬৪৭,০৩৩৩০৮৮, ০৫৪০২১২,০৭৬৩৩৩৯, ০০৭৫৬১০,০১৪৯১২৮, ০৩৩৭৪২২,০৫৬৩২৭৮, ০৭৭৩৯৭৯,০০৮৬১১৭, ০১৫৯২৩৫,০৩৪২০৮০, ০৫৮৮১১২,০৭৮৬০৩২, ০০৯০৪৫০,০১৮৭০৮১, ০৩৬৪৩৪২,০৬৩৬৫২৫, ০৮৮০০৩০,০০৯৫৩৪২, ০২০১৫২৩,০৪০৪০৩২, ০৬৫৪০৬৮,০৯৬৪৮৫৫।"
        ],
        "comment": []
    },
    {
        "title-page": "নিউইয়র্কে নির্মিত হচ্ছে স্থায়ী শহীদ মিনার",
        "content": [
            "যুক্তরাষ্ট্রের নিউইয়র্কে প্রথমবারের মতো নির্মিত হচ্ছে একটি স্থায়ী শহীদ মিনার। সিটি ইউনিভার্সিটি অব নিউইয়র্কের লার্গোডিয়া কমিউনিটি কলেজে এ শহীদ মিনার নির্মিত হবে। শহীদ মিনারটি লার্গোডিয়া কমিউনিটি কলেজের ‘ই’ বিল্ডিং এবং ‘এম’ বিল্ডিংয়ের মাঝে খোলা চত্বরে ১০ ফিট বাই ১০ ফিট সাইজের হবে। এটি নির্মাণ করার জন্য গভর্নমেন্ট অ্যাসোসিয়েশন ইতিমধ্যে আট হাজার ডলার অনুমোদন দিয়েছে।",
            "বাংলাদেশ ছাত্রলীগ যুক্তরাষ্ট্র শাখার সভাপতি জাহিদ হাসান এ শহীদ মিনার নির্মাণ করতে অগ্রণী ভূমিকা রেখেছেন। তিনি সিটি ইউনিভার্সিটি অব নিউইয়র্কের আওতাধীন লার্গোডিয়া কমিউনিটি কলেজের ছাত্র থাকাকালীন এ প্রচেষ্টা শুরু করেন। ওই সময় জাহিদ ইউনেসকো কর্তৃক ভাষাশহীদদের আত্মত্যাগের স্বীকৃতিস্বরূপ ২১ ফেব্রুয়ারিকে আন্তর্জাতিক মাতৃভাষা দিবস পালনের গুরুত্বপূর্ণ তথ্য সংগ্রহের মাধ্যমে একটি প্রোফাইল তৈরি করে লার্গোডিয়া স্টুডেন্ট গভর্নমেন্ট অ্যাসোসিয়েশনের কাছে উপস্থাপন করেন। এরপর বাংলাদেশি ছাত্র রায়হান মাহমুদ লার্গোডিয়া কলেজ স্টুডেন্ট গভর্নমেন্ট অ্যাসোসিয়েশন গভর্নর নির্বাচিত হলে জাহিদ আহসানের উদ্যোগকে বেগবান করেন। রায়হান মাহমুদ লার্গোডিয়া কমিউনিটি কলেজে স্টুডেন্ট গভর্নমেন্ট অ্যাসোসিয়েশনের কাছে বিলটি নতুন করে উপস্থাপন করেন। ২৫ জানুয়ারি বিলটি স্টুডেন্ট গভর্নমেন্টে পাস হয়। ১২ জন গভর্নরের মধ্যে আটজন গভর্নর বিলে সম্মতি দেন। এরা হলেন ফজলে রাব্বি, শেখ হাফিজ, জয়ি ফার্নান্দেজ, ইয়ং জো, ইয়ংগরু জিয়াও, জিয়ায়ন লি ও ইয়াইউ ঝাউ।",
            "রায়হান মাহমুদ প্রথম আলোকে বলেন, ইতিমধ্যে শহীদ মিনার স্থাপনের জন্য আট হাজার ডলার স্টুডেন্ট গভর্নমেন্ট অ্যাসোসিয়েশন থেকে অনুমোদন দেওয়া হয়েছে। শহীদ মিনারটি কলেজের ‘ই’ বিল্ডিং এবং ‘এম’ বিল্ডিংয়ের মাঝে খোলা চত্বরে ১০ ফিট বাই ১০ ফিট সাইজের তৈরি করা হবে। জাহিদ হাসানের দেখানো পথটিকে মসৃণ করেছি মাত্র। এর কৃতিত্ব তাঁর।",
            "শহীদ মিনার নির্মাণের প্রথম উদ্যোক্তা জাহিদ হাসান প্রথম আলোকে বলেন, ‘আমি ছাত্র থাকাকালীন উদ্যোগটা নিয়েছিলাম। মনে করেছিলাম, যাঁরা মায়ের ভাষার জন্য জীবন দিয়েছেন, তাঁদের মর্যাদাকে আরও ঊর্ধ্বে তুলতে হবে। এ জন্য লার্গোডিয়া স্টুডেন্ট গভর্নমেন্ট অ্যাসোসিয়েশনের দ্বারস্থ হয়েছিলাম। তখন ব্যর্থ হলেও আমাদের অনুজরা সে কাজটি করতে পেরেছেন। এটাই আমাদের ভালো লাগা।’",
            "বাংলা ভাষাকে রাষ্ট্রভাষার দাবিতে ১৯৫২ সালের ২১ ফেব্রুয়ারির শহীদদের স্বীকৃতিস্বরূপ ১৯৯৯ সালের ১৭ নভেম্বর ইউনেসকো ২১ ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণা করে। এরপর কানাডাসহ পৃথিবীর বিভিন্ন দেশে শহীদ স্থায়ী মিনার নির্মিত হয়।",
            "যুক্তরাষ্ট্রের নিউজার্সির প্যাটারসনে নগর প্রশাসন একটি স্থায়ী শহীদ মিনার নির্মাণ করে। নিউইয়র্কের বাংলাদেশিদের প্রাণের দাবি ছিল একটি স্থায়ী শহীদ মিনারের। অবশেষে সে দাবি পূরণ হতে যাচ্ছে।",
            "এত দিন সরকারিভাবে মিশন এবং কনস্যুলেট প্রাঙ্গণে অস্থায়ী শহীদ মিনার নির্মাণ করে শহীদদের প্রতি শ্রদ্ধা জানিয়ে আসছেন নিউইয়র্কের বাংলাদেশিরা। এ ছাড়া জ্যাকসন হাইটসের ডাইভারর্সিটি প্লাজায় নির্মিত অস্থায়ী শহীদ মিনারে মুক্তিযোদ্ধাসহ সর্বস্তরের মানুষ শ্রদ্ধা জানিয়ে থাকেন।",
            "স্থায়ী শহীদ মিনার নির্মাণের খবরে বাংলাদেশ মুক্তিযোদ্ধা ফাউন্ডেশন যুক্তরাষ্ট্র শাখার সভাপতি রাশেদ আহমেদ প্রথম আলোকে বলেন, ‘আমরা যা করতে পারিনি, আজকের প্রজন্ম তা করেছে। এটি একটি প্রশংসনীয় উদ্যোগ, উদ্যোক্তারা ধন্যবাদ পাওয়ার যোগ্য। স্থায়ী শহীদ মিনারটি নির্মিত হলে সবাই সেখানে গিয়ে প্রাণ ভরে শহীদদের শ্রদ্ধা জানাবেন।’",
            "জাতিসংঘে বাংলাদেশের স্থায়ী মিশনের প্রথম সচিব (প্রেস) নূরে এ এলাহী মিনা প্রথম আলোকে বলেন, বাংলাদেশি শিক্ষার্থীরা একটি অত্যন্ত ভালো কাজ করেছে। অন্য দেশের লোকজন স্থায়ী শহীদ মিনার দেখে বাঙালি জাতি সম্পর্কে নতুন করে জানবে। শহীদদের ত্যাগের ইতিহাস জেনে তারা বাংলাদেশকে সম্মানের চোখে দেখবে। তিনি এ উদ্যোগের জন্য জাহিদ হাসান এবং রায়হান মাহমুদের ভূয়সী প্রশংসা করেন।"
        ],
        "comment": []
    },
    {
        "title-page": "শিগগিরই অভিজিৎ হত্যা মামলায় অভিযোগপত্র: ডিএমপি কমিশনার",
        "content": [
            "বিজ্ঞানবিষয়ক লেখক ও মুক্তমনা ব্লগের প্রতিষ্ঠাতা অভিজিৎ রায় হত্যাকাণ্ডের ঘটনায় শিগগিরই আদালতে অভিযোগপত্র দেওয়া হবে বলে জানিয়েছেন ঢাকা মহানগর পুলিশের (ডিএমপি) কমিশনার আছাদুজ্জামান মিয়া। আজ মঙ্গলবার রাজধানীর সোহরাওয়ার্দী উদ্যানে এক প্রেস ব্রিফিংয়ে সাংবাদিকদের প্রশ্নের জবাবে ডিএমপি কমিশনার এ কথা বলেন। অমর একুশে বই মেলার নিরাপত্তাব্যবস্থা নিয়ে প্রেস ব্রিফিংটির আয়োজন করা হয়।",
            "আছাদুজ্জামান মিয়া বলেন, অভিজিৎ হত্যাকাণ্ডের সঙ্গে জড়িত সবাইকে চিহ্নিত ও শনাক্ত করা হয়েছে। মূল আসামি মুকুল রানা খিলগাঁওয়ের অপারেশনে নিহত হয়েছে। আট আসামিকে গ্রেপ্তার করা হয়েছে। শিগগিরই আদালতে অভিযোগপত্র দেওয়া হবে।",
            "২০১৫ সালের ২৬ ফেব্রুয়ারি বইমেলার সোহরাওয়ার্দী উদ্যানের অংশ থেকে সস্ত্রীক ফেরার সময় চাপাতি হামলার শিকার হন অভিজিৎ। হামলায় ঘটনাস্থলেই তিনি মারা যান। আহত হন তাঁর স্ত্রী রাফিদা আহমেদ। ",
            "এ ঘটনায় অভিজিৎ রায়ের বাবা অধ্যাপক অজয় রায় করা মামলাটি এখনো তদন্তাধীন আছে। গত বছরের ১৯ মে অভিজিৎ রায়সহ অন্তত ১০টি হত্যায় জড়িত সন্দেহে ছয়জনকে ধরিয়ে দিতে ডিএমপির পক্ষ থেকে গণমাধ্যমে প্রকাশের জন্য ছয়জনের নাম ও ছবি পাঠানো হয়। এদের মধ্যে একজনের নাম ‘শরিফুল’ হিসেবে উল্লেখ করা হয়। তাকে ধরিয়ে দিতে পাঁচ লাখ টাকা পুরস্কারও ঘোষণা করা হয়। এর এক মাসের মাথায় গত ১৯ জুন দিবাগত রাতে খিলগাঁওয়ের মেরাদিয়ায় পুলিশের সঙ্গে ‘বন্দুকযুদ্ধে’ শরিফুল নিহত হন। নিহত শরিফুলের প্রকৃত নাম মুকুল রানা বলে পরে নিশ্চিত হয় পুলিশ।",
            "এ সময় ডিএমপির কাউন্টার টেররিজম অ্যান্ড ট্রান্স ন্যাশনাল ক্রাইম ইউনিটের প্রধান মনিরুল ইসলাম, যুগ্ম কমিশনার কৃষ্ণপদ রায়, রমনা বিভাগের উপকমিশনার মারুফ হোসেন সরদারসহ পুলিশের ঊর্ধ্বতন কর্মকর্তারা উপস্থিত ছিলেন।"
        ],
        "comment": [
            "আছাদুজ্জামান মিয়া বলেন, অভিজিৎ হত্যাকাণ্ডের সঙ্গে জড়িত সবাইকে চিহ্নিত ও শনাক্ত করা হয়েছে। মূল আসামি মুকুল রানা খিলগাঁওয়ের অপারেশনে নিহত হয়েছে। আট আসামিকে গ্রেপ্তার করা হয়েছে।\n \nএ সমস্ত অপরাধীরা যাদের বলে বলীয়ান হয়ে এমন হত্যাকাণ্ড ঘটাতে সমর্থ হয়েছিলো তাদের খুঁজে বের করার দাবী জানাই তা না হলে ভবিষ্যতে আরো অনেক প্রগতিশীলদের জীবন বিপন্ন হবে।"
        ]
    },
    {
        "title-page": "স্মৃতির চোরাবালিতে নোনাজল",
        "content": [
            "আকাশটা সেদিন ঝকঝকে নীল। কোথাও মেঘের কোনো চিহ্নমাত্র নাই। দুপুরের রোদ রাস্তার পাশের গাছগুলোর পাতায় পাতায় খেলা করছে। সারা বছর ন্যাড়া হয়ে পড়ে থাকা গাছপালাগুলো বসন্তে যেন প্রাণ ফিরে পায়। বিভিন্ন রঙের পাতায় শোভিত হয়ে রাস্তার দুপাশের ফুটপাথ ধরে যেন রঙিন আলপনার রেখা আঁকা। ছায়া সুশোভিত সরু রাস্তা ধরে মাঝেমধ্যে এক দুটো গাড়ি শোঁ শোঁ করে চলে যাচ্ছে। আমি হাঁটছি ফুটপাত ধরে দুপুরে একাকী, নির্জন।",
            "আমাদের বাড়ির লাগোয়া ছোট্ট সরু আঁকাবাঁকা একটি রাস্তা কিছু দূর গিয়ে মিলেছে গলির মোড়ে। সেই রাস্তা ধরে মাঝে মাঝে নিত্যদিনের হিসাবনিকাশের নিক্তির বাঁধন ছিঁড়ে বেরিয়ে পড়ি ঘর থেকে, ক্ষণিক হাঁটি এলোমেলো। নির্জন সেই রাস্তা ধরে খানিক হাঁটলে রাস্তার শেষের মোড়ে গিয়ে মানুষের দেখা মেলে। সেখানে স্থানীয় ছোট্ট একটি বেকারির দোকানে মাঝেমধ্যে ঢুঁ মারি, বাইরে বসে চা কফি খাই।",
            "প্রশান্ত মহাসাগর এসে মিলেছে নিকটবর্তী শহরের পাশে। মাঝেমধ্যে সাপ্তাহিক ছুটির দিনে স্ত্রী–সন্তানসহ চলে যাই সমুদ্রের পারে বেড়াতে। সৈকতে নেমে সমুদ্রের নোনা পানিতে পা ভিজাই, দাঁড়িয়ে তাকিয়ে থাকি সমুদ্রের বিশালতার দিকে। সারা গা জুড়ে সমুদ্রের নোনাজল।",
            "নীল জলের যেন বিছানা। সমুদ্রের গভীর থেকে ফুঁসে আসা ঢেউ সৈকতে ভেঙেচুরে নিঃশেষ হয়, ছিটকে আসে আমার দিকে, ছুঁয়ে দিয়ে যায় আপাদমস্তক। মাথার ওপরে সূর্যের আলোর হাতছানি, পায়ের নিচে বালুকণার সুড়সুড়ি, তার মধ্যে সমুদ্রের মৃদু ঠান্ডা নোনা পানির মিশেলে দিব্যি দুপুর গড়িয়ে বিকেলের আরোহণ।",
            "সমুদ্রের কাছে গেলে তাই কেমন যেন একটা আলাদা ভালো লাগা কাজ করে। নোনা জলরাশি বেয়ে আসা হাওয়া গায়ে যেন এক অজানা প্রশান্তির আভা মেখে দিয়ে যায়। মুহূর্তের মধ্যে সকল মানসিক এবং শারীরিক চাপ যেন উবে গিয়ে মন এবং মেজাজ ফুরফুরে হয়ে যায়। সে জন্যই কিনা সমুদ্রসৈকতে দেখা যায় প্রতিদিনই হাজারো মানুষের আনাগোনা। এ দেশে সমুদ্রসৈকতে কিছু কিছু মানুষ একেবারে খালি গায়ে শুয়ে থাকে ঘণ্টার পর ঘণ্টা সূর্যের আলোর নিচে। বিনে পয়সার এ যেন এক প্রাকৃতিক স্পা যেখানে সময়ের কোনো হিসাব ছাড়াই ঘণ্টার পর ঘণ্টা কাটিয়ে দেওয়া যায়।",
            "আমি তাকিয়ে থাকি সমুদ্রের দিকে। তাকিয়ে থাকতে ভালো লাগে। গভীর সমুদ্র থেকে শান্ত জলমালা কী এক অজানা কাহিনির বর্ণনা নিয়ে সৈকতের কাছে এসে গর্জে ওঠে। মুহূর্তের মধ্যেই আবার শান্ত, ক্ষান্ত আত্মসমর্পণ সৈকতের তুচ্ছ বালুকণার কাছে। অতঃপর জলরাশির সাদা ফেনা উঠানো উল্লাসের হাসি। এ যেন এক অজানা লেখকের রহস্যময় কাব্যগাথা।",
            "সমুদ্রের পারে গেলে তাই অবাক বিস্ময়ে তাকিয়ে থাকি দূর সমুদ্রের দিকে। চোখ যেন সকল পলক জড়ো করে পড়তে থাকে সেই অজানা কাব্যের গল্প। আমি প্রথম সমুদ্র দেখতে গিয়েছিলাম আমাদের দেশের কক্সবাজারে। পৃথিবীর দীর্ঘতম কক্সবাজারের সমুদ্রসৈকতে প্রথম যখন যাই, কেমন যেন সমুদ্রের একটা টান অনুভব করেছিলাম।",
            "সেখানে পানিতে নেমে সাঁতার কেটেছি, পানি নিয়ে খেলা করেছি ঘণ্টার পর ঘণ্টা। দুচোখ ভরে দেখেছি সূর্যোদয় আর সূর্যাস্তের সমুদ্র। ভোরবেলা, মধ্যাহ্নের প্রখর রোদের মাঝে আর সন্ধ্যার বঙ্গোপসাগর যেন একেক রূপে একেক রকম। জোয়ারের সময় এক রূপ আর ভাটার সময় আরেক। তার জলরাশি যেন সেই রহস্যমাখা কাব্যগাথা নিয়ে সৈকতে এসে মুহুর্মুহু রূপ বদল করে যাচ্ছে সারা বেলা। সৈকতে এঁকে দিয়ে যায় অজানা শিল্পীর বিচিত্র সব চিত্রমালা।",
            "সৈকতের এই চিত্রমালা, জোয়ার আর ভাটার জলরাশির এই গল্প এমন এক কাব্য পৃথিবীর সব জায়গায়ই যেন এর চেহারাটা একই। আমি বিভিন্ন দেশের বিভিন্ন সমুদ্রসৈকতে গিয়েছি। কিন্তু প্রথম দেখা কক্সবাজার সমুদ্রসৈকতে ভালো লাগার যেমনটা অনুভূতি হয়েছিল সেই অনুভূতিটা আর কখনো ফিরে আসেনি। যখনই কোনো সমুদ্রসৈকতে গিয়েছি, মনে পড়ে যায় কক্সবাজারের সমুদ্রসৈকতের কথা।",
            "এমন হতে পারে সেটি আমার জীবনে প্রথম দেখা সমুদ্র, হতে পারে সেখানকার মাটি আর মানুষ আমার পরিচিত, সেই মাটির সেই মানুষের গন্ধ আমার চেনাজানা। অথবা এমনও হতে পারে সেই সৈকত, সেই মাটি, সেই মানুষ জীবনের বয়ে যাওয়া নদীর উজান স্রোত, জলোচ্ছ্বাস আর ঢেউ মালার আমার জীবনের বহমান একটি অজানা অধ্যায়ের ভূমিকার উপাখ্যান।",
            "বেলা বয়ে যায়, সূর্য মাথার ওপর থেকে পশ্চিমাকাশের দিকে ঢলে পড়ে। একটি দিনের এভাবেই মৃত্যু ঘনিয়ে আসে। ভাটা শেষের জোয়ারের সজোর শব্দ কানে আসে ভেসে। সৈকতে জোয়ারের আছড়ে পড়া ঢেউয়ের সাদা সফেদ দিনের সকল লেনদেন ফুরোয়, জানান দিয়ে যায় ঘরে ফেরার কথা। আমি সৈকতের চোরাবালির ক্ষণস্থায়ী খেলায় শেষ গুটিটি চালিয়ে হাঁটতে থাকি সমুদ্রকে পেছনে ফেলে। সব পাখিই ঘরে ফেরে!",
            "পেছনে ফেলে আসা সমুদ্রের অদৃশ্য এক টান অনুভব করি। আরও কোনো একদিন মেঘে ঢাকা বিকেলে আসব ফিরে সমুদ্রের কাছে বৃষ্টির সঙ্গে নোনা জল মালার নৃত্যমালা দেখতে। মনের মাঝে উঁকি দিয়ে যায় হারানো অনুভূতি, চোখের সামনে দিয়ে খেলা করে যায় কক্সবাজার সমুদ্রসৈকতের সেই পুরোনো স্মৃতি রাশি রাশি, স্মৃতির চোরাবালিতে নোনাজল!",
            "*লেখক বাংলাদেশ প্রকৌশল বিশ্ববিদ্যালয়ের (বুয়েট) তড়িৎ ও ইলেকট্রনিক কৌশল বিভাগের সাবেক সহকারী অধ্যাপক। বর্তমানে যুক্তরাষ্ট্রে কর্মরত।"
        ],
        "comment": []
    },
    {
        "title-page": "মুঠোফোনে প্রেম, বেড়াতে নিয়ে ধর্ষণের পর হত্যা",
        "content": [
            "বগুড়ার সারিয়াকান্দি উপজেলার কলেজছাত্রী সুরভী আকতারকে মুঠোফোনে প্রেমের ফাঁদে ফেলে যমুনার দুর্গম চরে বেড়াতে নিয়ে গিয়ে ধর্ষণের পর শ্বাসরোধে হত্যা করা হয়। ওই ছাত্রীর কথিত প্রেমিক মাসুদ রানা ওরফে সাগর (২৫) ও তাঁর পাঁচ বন্ধু এ ঘটনা ঘটান।",
            "মাসুদ রানা ও তাঁর এক বন্ধু মামুন আহমেদ (১৯) এ হত্যার বর্ণনা দিয়ে গত সোমবার আদালতে ১৬৪ ধারায় স্বীকারোক্তিমূলক জবানবন্দি দিয়েছেন। ওই দিন সন্ধ্যায় বগুড়ার জ্যেষ্ঠ বিচারিক হাকিম মো. আবু রায়হানের আদালতে তাঁরা ওই জবানবন্দি দেন। তাঁদের স্বীকারোক্তির ভিত্তিতে আজ মঙ্গলবার তাঁদের আরেক সহযোগী সারিয়াকান্দি উপজেলার জোড়গাছা গ্রামের পিকআপ ভ্যানচালক সাইদুর রহমানকে (২৬) গ্রেপ্তার করেছে পুলিশ।",
            "এর আগে গত রোববার সুরভী আকতারের সঙ্গে মুঠোফোনে কথোপকথনের সূত্র ধরে সারিয়াকান্দি থানার পুলিশ ঢাকা থেকে কথিত প্রেমিক মাসুদ ও তাঁর বন্ধু মামুনকে গ্রেপ্তার করে। মাসুদ বগুড়ার ধুনট উপজেলার কালেরপাড়া গ্রামের বাসিন্দা। মামুন একই উপজেলার হটিয়ারপাড়া গ্রামের বাসিন্দা। দুজনই পেশায় রাজমিস্ত্রি।",
            "বগুড়ার গাবতলী উপজেলার তরনীহাট ডিগ্রি কলেজের স্নাতক প্রথম বর্ষের ছাত্রী সুরভী আকতার ৪ জানুয়ারি কলেজে যাওয়ার কথা বলে বাড়ি থেকে বের হয়ে নিখোঁজ হন। সুরভী সারিয়াকান্দি উপজেলার ভেলাবাড়ি ইউনিয়নের সোনাপুর গ্রামের দিনমজুর সুরুত জামানের মেয়ে। নিখোঁজের দুই দিন পর সুরুত জামান সারিয়াকান্দি থানায় একটি সাধারণ ডায়েরি (জিডি) করেন। ১০ জানুয়ারি সারিয়াকান্দি উপজেলার যমুনার দুর্গম চরাঞ্চল দক্ষিণ ধারাবর্ষা এলাকার একটি ঝাউবন থেকে সুরভীর লাশ উদ্ধার করা হয়।",
            "সারিয়াকান্দি থানার ভারপ্রাপ্ত কর্মকর্তা (ওসি) এ এস এম ওয়াহেদুজ্জামান প্রথম আলোকে বলেন, সুরভীর খুন হওয়ার আগে কয়েক মাসের কথোপকথনের রেকর্ড সংগ্রহ করা হয়। এর ভিত্তিতে মাসুদ রানার খোঁজখবর করা হয়। খোঁজ নিয়ে দেখা যায়, লাশ উদ্ধারের পরের দিন থেকেই গা ঢাকা দিয়েছেন মাসুদ। পরে ঢাকা থেকে প্রথমে মাসুদ রানা এবং তাঁর স্বীকারোক্তির ভিত্তিতে মামুন আহমেদকে গ্রেপ্তার করা হয়। তাঁরা দুজনই হত্যাকাণ্ডের দায় স্বীকার করে আদালতে ১৬৪ ধারায় স্বীকারোক্তিমূলক জবানবন্দি দিয়েছেন। আরও যে তিনজন ঘটনার সঙ্গে জড়িত বলে তাঁরা জবানবন্দিতে জানিয়েছেন, তাঁরা হলেন গাবতলী উপজেলার সোনামুয়া গ্রামের সিএনজিচালক আবদুল হান্নান (৩০), ধুনট উপজেলার কালেরপাড়া গ্রামের কালু মিয়া (৩৫) ও রেজাউল করিম (২৮)।",
            "আদালত-সংশ্লিষ্ট সূত্রে জানা গেছে, জবানবন্দিতে মাসুদ রানা আদালতকে জানিয়েছেন, সিএনজিচালক আবদুল হান্নান তাঁর পূর্বপরিচিত। তাঁর কাছ থেকেই মাসুদ সুরভীর মুঠোফোন নম্বর সংগ্রহ করেন। এরপর মুঠোফোনে তাঁদের প্রেমের সম্পর্ক গড়ে ওঠে। তিন মাস ধরে মুঠোফোনে কথোপকথনের একপর্যায়ে ৪ জানুয়ারি সকালে চরে বেড়াতে নিয়ে যাওয়ার কথা বলে সুরভীকে ধুনটের গোসাইবাড়ি আসতে বলেন মাসুদ। আবদুল হান্নান তাঁর সিএনজিতে সুরভীকে সেখানে পৌঁছে দেন। এরপর আওলাকান্দি ঘাট থেকে যমুনা নদী পাড়ি দিয়ে সুরভীকে নিয়ে মাসুদ বোহাইল চরে পৌঁছান। সারা দিন চরে সময় কাটানোর পর সন্ধ্যা ঘনিয়ে এলে বাড়ি ফেরার তাগাদা দেন সুরভী। এ সময় পূর্বপরিকল্পনা অনুযায়ী মাসুদ রানা এবং তাঁর পাঁচ বন্ধু মিলে সুরভীকে চরের একটি ঢোলকলমির ঝাউবনে নিয়ে পালাক্রমে ধর্ষণ করেন। সুরভী চিৎকার করেন এবং একপর্যায়ে পুলিশকে ঘটনাটি বলে দেওয়ার হুমকি দেন। তখন হান্নান, কালু ও রেজাউল সুরভীর গলাটিপে ধরেন। মাসুদ ও মামুন কোমর এবং হাত, আর সাইদুর পা চেপে ধরেন। মৃত্যু নিশ্চিত হওয়ার পর লাশ ফেলে তাঁরা পালিয়ে যান।"
        ],
        "comment": [
            "এই অমানুষদের এমন শাস্তি দেওয়া হউক, যাতে আর কোন অমানুষ এইরকম পৈশাচিক নির্যাতন করতে না পারে।",
            "How brutal !! they should be hanged until death for this heinous crime",
            "পৃথিবীতে মানুষের সংখ্যা দিন দিন কমতেছে ।",
            "আব্দুল হান্নানের দুই বার ফাসি চাই ! বাকিদের একবার !"
        ]
    },
    {
        "title-page": "আখতার ইন্ডাস্ট্রিয়াল পার্কে আগুন, দগ্ধ ৩",
        "content": [
            "মানিকগঞ্জের সিঙ্গাইরে ধল্লা ইউনিয়নের ফোর্ডনগর এলাকায় আখতার ইন্ডাস্ট্রিয়াল পার্কে ম্যাট্রেস ও পি-ফোম তৈরির শেডে আজ মঙ্গলবার অগ্নিকাণ্ডের ঘটনা ঘটেছে। এতে ওই কারখানার এক কর্মকর্তা ও দুই শ্রমিক অগ্নিদগ্ধ হয়ে আহত হয়েছেন। পরে খবর পেয়ে দমকল বাহিনীর সাতটি ইউনিট ঘটনাস্থলে পৌঁছে আগুন নিয়ন্ত্রণে আনে।",
            "অগ্নিদগ্ধ শ্রমিকেরা হলেন সিঙ্গাইরের জয়মণ্ডপ এলাকার দোলোয়ার কবির (৩৫), ফোর্ডনগরের রফিকুল ইসলাম (২০) ও বিন্নাডাঙ্গির রফিকুল ইসলাম (২২)। তাঁরা সাভারের এনাম মেডিকেল কলেজ হাসপাতালে চিকিৎসাধীন রয়েছেন।",
            "দমকল বাহিনী ও সিঙ্গাইর থানার পুলিশ সূত্রে জানা গেছে, আখতার ইন্ডাস্ট্রিয়াল পার্কে ভারী টিনের ছাদের তৈরি দুই তলাবিশিষ্ট ১০টি শেড রয়েছে। এসব শেডের মাত্র তিনটি প্লাইউড, ম্যাট্রেস ও পি-ফোম উৎপাদনের জন্য ব্যবহার করা হতো। আজ সকাল ১০টার দিকে ২ নম্বর শেডে আগুন লাগে। মুহূর্তের মধ্যে আগুন পুরো শেডে ছড়িয়ে পড়ে। খবর পেয়ে সাভার, ঢাকা রপ্তানি প্রক্রিয়াকরণ এলাকা (ডিইপিজেড), মানিকগঞ্জ, মিরপুর, মোহাম্মদপুর ও প্রধান কার্যালয় থেকে দমকল বাহিনীর সাতটি ইউনিট ঘটনাস্থলে পৌঁছে আগুন নেভানোর কাজ শুরু করে। প্রায় তিন ঘণ্টা চেষ্টার পর দমকল বাহিনীর সদস্যরা বেলা দেড়টার দিকে আগুন নিয়ন্ত্রণে আনে।",
            "ঘটনার প্রত্যক্ষদর্শী হাসপাতালে চিকিৎসাধীন অগ্নিদগ্ধ শ্রমিক বিন্নাডাঙ্গি এলাকার রফিকুল ইসলাম বলেন, তিনিসহ সাত শ্রমিক ২ নম্বর শেডের নিচতলায় পি-ফোম তৈরির কাজ করছিলেন। আর ২০ থেকে ২২ জন শ্রমিক দ্বিতীয় তলায় ম্যাট্রেস তৈরি করছিলেন। এ সময় ওই শেডে আগুন ধরে যায়। নিচতলায় পি-ফোম তৈরির একটি যন্ত্রে গ্যাসের চাপ কমে যাওয়ায় কাজে সমস্যা হচ্ছিল। একজন শ্রমিক গ্যাসের চাপ বাড়ানোর সঙ্গে সঙ্গে ওই যন্ত্র বিস্ফোরিত হয়ে আগুন ধরে যায়। মুহূর্তের মধ্যে আগুন পুরো শেডে ছড়িয়ে পড়ে। এ সময় সবাই কারখানা থেকে বরে হতে পারলেও তিনিসহ তিনজন অগ্নিদগ্ধ হন।",
            "তবে প্রতিষ্ঠানের মানবসম্পদ বিভাগের উপমহাব্যবস্থাপক (এজিএম) এম এ মান্নান খান বলেন, যে শেডটিতে আগুন লেগেছে, সেখানে কোনো সামগ্রী উৎপাদন হতো না। তাই সেখানে শ্রমিকও ছিলেন না। ওই শেডে একটি বড় জেনারেটর, ৫০টি গ্যাস সিলিন্ডার ও ফোম তৈরির কাঁচামাল রাখা ছিল। যার সবই পুড়ে গেছে। এ ঘটনায় কেউ অগ্নিদগ্ধ হননি। তবে হুড়োহুড়ি করে বের হওয়ার সময় তিনজন সামান্য আহত হয়েছেন।",
            "এনাম মেডিকেল কলেজ হাসপাতালের পরিচালক আনোয়ারুল কাদির বলেন, আগুনে আখতার ইন্ডাস্ট্রিয়াল পার্কে কর্মরত তিনজনের মুখ, বুক ও পায়ের ২০ থেকে ২৫ ভাগ পুড়ে গেছে।",
            "এদিকে অগ্নিদগ্ধ দেলোয়ারের ভাই ইলিয়াস কবীর জানিয়েছেন, তাঁর ভাই ওই প্রতিষ্ঠানের মেকানিক্যাল ইঞ্জিনিয়ারের দায়িত্বে রয়েছেন।",
            "ক্ষয়ক্ষতির পরিমাণ নিয়েও ভিন্ন ভিন্ন তথ্য দিয়েছেন প্রতিষ্ঠানের চেয়ারম্যান কে এম আখতারুজ্জামান ও এজিএম এম এ মান্নান। আখতারুজ্জামানের দাবি, ক্ষতির পরিমাণ দুই থেকে তিন কোটি টাকা। এম এ মান্নানের দাবি, ক্ষতির পরিমাণ আনুমানিক ৪০ কোটি টাকা।",
            "আগুন লাগার কারণ সম্পর্কে দমকল বাহিনীর ঢাকা বিভাগের উপপরিচালক সমরেন্দ্র নাথ বিশ্বাস বলেন, তদন্ত ছাড়া আগুন লাগার কারণ নিশ্চিত করে বলা মুশকিল। তবে যন্ত্র বিস্ফোরিত হয়ে বা বৈদ্যুতিক শর্টসার্কিট থেকে আগুনের সূত্রপাত হতে পারে। তিনি বলেন, শেডটিতে জেনারেটর, বিভিন্ন ধরনের যন্ত্র ও কাঁচামালসহ কেমিক্যাল ছিল। যে কারণে আগুন দ্রুত ছড়িয়ে পড়েছে।",
            "জানতে চাইলে সিঙ্গাইর থানার ভারপ্রাপ্ত কর্মকর্তা (ওসি) খন্দকার ইমাম হোসেন বলেন, ‘কোনো শ্রমিক অগ্নিদগ্ধ হওয়ার বিষয়ে আমার কাছে কোনো তথ্য নেই। প্রতিষ্ঠানের মালিক আমাকে জানিয়েছেন, দুই থেকে তিনজন শ্রমিক হাতে সামান্য আঘাত পেয়েছেন।’"
        ],
        "comment": []
    },
    {
        "title-page": "প্রশাসনিক ২৫টি পদ থেকে পদত্যাগ শিক্ষকদের",
        "content": [
            "কুমিল্লা বিশ্ববিদ্যালয়ের প্রশাসনিক ২৫টি পদ থেকে আন্দোলনরত শিক্ষকেরা একযোগে পদত্যাগ করেছেন। আজ মঙ্গলবার বিকেল সোয়া পাঁচটার দিকে বিশ্ববিদ্যালয়ের রেজিস্ট্রারের কাছে ওই শিক্ষকেরা পদত্যাগপত্র জমা দেন। সন্ধ্যায় বিশ্ববিদ্যালয়ের রেজিস্ট্রার মজিবুর রহমান মজুমদার পদত্যাগ পাওয়ার কথা জানান।",
            "বিশ্ববিদ্যালয় শিক্ষক সমিতির ছয় দফা দাবির পাশাপাশি ২৪ ঘণ্টার মধ্যে প্রক্টরের অব্যাহতি ও শিক্ষক লাঞ্ছনাকারী ছাত্রলীগ কর্মীকে সাময়িক বহিষ্কার না করায় আন্দোলনরত শিক্ষকেরা প্রশাসনিক পদ থেকে একযোগে পদত্যাগ করলেন।",
            "মজিবুর রহমান মজুমদার প্রথম আলোকে বলেন, ‘আন্দোলনরত শিক্ষক ও শিক্ষক সমিতির নেতারা ২৫টি পদ থেকে পদত্যাগের জন্য আমার কাছে চিঠি দিয়েছেন। ওই চিঠিতে উল্লেখ করা হয়, বিশ্ববিদ্যালয়ের সার্বিক পরিস্থিতি বিবেচনায় উক্ত পদে থেকে দায়িত্ব পালন করা সম্ভব নয় বিধায় পদত্যাগ করছি। ২৫টি পদের মধ্যে ১২টি প্রশাসনিক পদ, ১২টি বিভিন্ন কমিটির পদ এবং কাজী নজরুল ইসলাম হলের প্রভোস্ট ও শিক্ষক সমিতির সাধারণ সম্পাদক মেহেদী হাসানের একটি। মেহেদী হাসান দেশে না থাকায় তাঁর পদত্যাগপত্র আমি গ্রহণ করতে পারি না। আগামী কর্মদিবস বৃহস্পতিবারে বিষয়টি উপাচার্য মহোদয়কে জানানো হবে।’ ",
            " ",
            "যেসব পদ থেকে শিক্ষক সমিতি ও বঙ্গবন্ধু পরিষদের একাংশের নেতারা পদত্যাগ করেছেন, সেগুলো হলো ছাত্র পরামর্শক, নওয়াব ফয়জুন্নেছা ছাত্রী হলের প্রাধ্যক্ষ, কাজী নজরুল ইসলাম হলের প্রাধ্যক্ষ, দুজন সহকারী প্রক্টর, বিভিন্ন হলের হাউস টিউটর, বিভাগীয় ছাত্র উপদেষ্টা ও বিভিন্ন কমিটি থেকে ২৫টি পদ।",
            "এদিকে শিক্ষক সমিতির অভিযোগ প্রসঙ্গে জানতে চাইলে ভারপ্রাপ্ত প্রক্টর কাজী মোহাম্মদ কামাল উদ্দিন বলেন, ‘শিক্ষক সমিতির ওই দাবি প্রক্টরকে বিতর্কিত করার ষড়যন্ত্র ছাড়া আর কিছু নয়। বিশ্ববিদ্যালয়ে শিক্ষক হিসেবে প্রমাণ ছাড়া ঢালাও অভিযোগ দেওয়া কোনোভাবেই বাঞ্ছনীয় নয়। আমার বিরুদ্ধে আনা অভিযোগ ভিত্তিহীন, অযৌক্তিক ও অসত্য। শিক্ষককে নাজেহালের ঘটনায় গঠিত তদন্ত কমিটির আমি সদস্য। ওই কমিটির আহ্বায়ক আরেকজন।’ ",
            " ",
            "বিশ্ববিদ্যালয় শাখা বঙ্গবন্ধু পরিষদের একাংশের সাধারণ সম্পাদক ও লোকপ্রশাসন বিভাগের সহকারী অধ্যাপক মো. জিয়া উদ্দিন স্বাক্ষরিত এক সংবাদ বিজ্ঞপ্তিতে বলা হয়, ‘কুমিল্লা বিশ্ববিদ্যালয় বঙ্গবন্ধু পরিষদের এক জরুরি সাধারণ সভা আজ বিশ্ববিদ্যালয়ে অনুষ্ঠিত হয়। ওই সভায় দুটি সিদ্ধান্ত নেওয়া হয়। এতে বলা হয়, কুমিল্লা বিশ্ববিদ্যালয় বিরাজমান পরিস্থিতিতে বঙ্গবন্ধু পরিষদ মনে করে, এ বিশ্ববিদ্যালয়ে পর্যায়ক্রমে বিচারহীনতার সংস্কৃতি গড়ে উঠেছে। উপাচার্য কর্তৃক শিক্ষকদের মধ্যে বিভক্তি, বিশ্ববিদ্যালয় প্রশাসনকে জামায়াতীকরণসহ অযাচিত মন্তব্য প্রতিনিয়ত ঘটে চলেছে। এরই পরিপ্রেক্ষিতে বঙ্গবন্ধু পরিষদের সদস্যদের মধ্যে যাঁরা বিশ্ববিদ্যালয়ের বিভিন্ন প্রশাসনিক পদে আসীন আছেন, তাঁরা নিজ নিজ পদে পদত্যাগের সিদ্ধান্ত গ্রহণ করেন। একই সঙ্গে শিক্ষক সমিতির দাবিদাওয়া ও কার্যকর পদক্ষেপের সঙ্গে একাত্মতা পোষণ করা হয়।’ ",
            " ",
            "আজও বিশ্ববিদ্যালয়ে কোনো ক্লাস ও পরীক্ষা হয়নি। শিক্ষক সমিতির ডাকে ছয় দফা দাবি বাস্তবায়ন নিয়ে ১৯ জানুয়ারি থেকে ক্লাস ও ২২ জানুয়ারি থেকে চূড়ান্ত সেমিস্টার পরীক্ষা বন্ধ রয়েছে। শিক্ষক সমিতির কর্মসূচির কারণে এ পর্যন্ত অন্তত ৩০টি পরীক্ষা বন্ধ হয়। এতে করে বিশ্ববিদ্যালয়ের শিক্ষা কার্যক্রম একেবারেই অচল হয়ে পড়েছে। ",
            " ",
            "শিক্ষক সমিতি সূত্রে জানা গেছে, শিক্ষক সমিতির ছয় দফা দাবি হলো ১৮ জানুয়ারি ভোরে বিশ্ববিদ্যালয়ের দুই শিক্ষকের বাসায় পরিকল্পিত হামলার দ্রুত রহস্য উদ্‌ঘাটন, হামলাকারী ও তাঁর মদদদাতার গ্রেপ্তার ও বিচার করা। ইংরেজি বিভাগের সহকারী অধ্যাপক আবুল হায়াতকে মারার জন্য তেড়ে আসা শিক্ষক এম এম শরীফুল করীমকে বিভাগীয় প্রধান, ডিন ও সিন্ডিকেট সদস্য থেকে অব্যাহতি প্রদান। শিক্ষক লাঞ্ছনার ঘটনায় গঠিত তদন্ত কমিটিতে শিক্ষক প্রতিনিধি হিসেবে শিক্ষক সমিতির সভাপতিকে অন্তর্ভুক্তি। বিভিন্ন ঘটনায় বিতর্কিত প্রক্টর কাজী মোহাম্মদ কামাল উদ্দিনকে সব ধরনের প্রশাসনিক পদ থেকে অব্যাহতি। রসায়ন বিভাগের অধ্যাপক মোহাম্মদ সৈয়দুর রহমানকে ইনস্টিটিউশনাল কোয়ালিটি অ্যাসুরেন্স সেল থেকে অপসারণ ও বিচার করা এবং ছাত্রলীগ নেতা খালিদ সাইফুল্লাহ হত্যাকাণ্ডের বিচার নিশ্চিত করা।",
            "এর বাইরে সোমবার নতুন করে দুটি বিষয়ে আল্টিমেটাম দেওয়া হয়। এগুলো হচ্ছে কুমিল্লা বিশ্ববিদ্যালয়ের নবনিযুক্ত ভারপ্রাপ্ত প্রক্টর কাজী মোহাম্মদ কামাল উদ্দিনকে তাঁর পদ থেকে অব্যাহতি ও এক শিক্ষককে তাঁর স্ত্রীর সামনে লাঞ্ছিত করার ঘটনায় জড়িত ব্যবস্থাপনা শিক্ষা বিভাগের নবম ব্যাচের শিক্ষার্থী ও শহীদ ধীরেন্দ্রনাথ দত্ত হলের ছাত্রলীগ কর্মী বায়েজীদ ইসলাম ওরফে গল্পকে ২৪ ঘণ্টার মধ্যে সাময়িক বহিষ্কারের দাবি জানিয়েছে শিক্ষক সমিতি। ওই সময়সীমার মধ্যে দাবি না মানায় আজ তাঁরা প্রশাসনিক পদ থেকে পদত্যাগ করেন।"
        ],
        "comment": []
    },
    {
        "title-page": "সীমান্তে ওয়াচ টাওয়ার ও ডিভাইস বসানো হবে: বিজিবি মহাপরিচালক",
        "content": [
            "সীমান্তে চোরাচালান ও অনুপ্রবেশ ঠেকাতে যশোরের বেনাপোল সীমান্তে ওয়াচ টাওয়ার, থার্মাল স্ক্যানার ও ডিভাইস বসানো হবে বলে জানিয়েছেন বর্ডার গার্ড বাংলাদেশের (বিজিবি) মহাপরিচালক মেজর জেনারেল আবুল হোসেন। আজ মঙ্গলবার দুপুরে যশোরের শার্শা উপজেলার পুটখালী সীমান্ত এলাকা পরিদর্শনের সময় সাংবাদিকদের এসব কথা বলেন তিনি।",
            "সীমান্তে কাঁটাতারের বেড়া ও সড়ক নির্মাণের বিষয়ে মহাপরিচালক বলেন, ‘মাননীয় প্রধানমন্ত্রী বলেছেন, আমাদের যাতে সীমান্তে রাস্তা ও কাঁটাতারের বেড়া হয়, সে জন্য সরকার আন্তরিক। আমরাও আন্তরিক।’ অবৈধ পথে ভারত থেকে বাংলাদেশে কোনো গরু আসবে না বলেও তিনি জানিয়ে দেন।",
            "পরে তিনি বেনাপোল পুটখালী, দৌলতপুর, গাতিপাড়া ও সাদিপুর সীমান্ত এলাকা ঘুরে দেখেন। বিকেলে বেনাপোল তল্লাশিচৌকির (চেকপোস্ট) শূন্যরেখায় দুই দেশের রি-ট্রেট শ্রিমনি (জাতীয় সংগীতের মাধ্যমে দুই দেশের ফটক বন্ধ অনুষ্ঠান) উপভোগ করেন। এ সময় উপস্থিত ছিলেন আঞ্চলিক কমান্ডার ওহিদুজ্জামান, সেক্টর কমান্ডার ইকবাল হোসেন, ৪৯ বিজিবির অধিনায়ক খবির উদ্দিন ও ২১ বিজিবি অধিনায়ক আরিফুর রহমান প্রমুখ।"
        ],
        "comment": [
            "নিকট ভবিষ্যতে মিয়ানমার বাংলাদেশের সবচেয়ে বড় থ্রেট হয়ে দাড়াবে। সর্বাগ্রে বার্মা হতে রোহিঙ্গা আগমন বন্ধ করতে হবে। বার্মার সাথে অরক্ষিত সীমান্তে অবিলম্বে কাঁটা- তারের বেড়া নিমা'ন করা উচিৎ। এ দেশ আমাদের, বাংলাদেশ রোহিঙ্গাদের আশ্রয়-স্হল হতে পারে না। এমনিতে জনসংখ্যার ভাড়ে এ দেশ জজ’রিত। কেন আমরা অন্য দেশের বোঝা কাঁধে নিচ্ছি। রোহিঙ্গাদের এদিক দিয়ে ফেরত পাঠানো হলে ওদিক দিয়ে আবার অনুপ্রবেশ করে। লাখ লাখ রোহিঙ্গা আমাদের মূল শ্রোতে মিশে যাচ্ছে। এদেরকে মাদক (ইয়াবা), মানব-পাচারকারী ও অস্র ব্যবসায়ীরা কাজে লাগাচ্ছে, আইন-শৃঙ্খলা আবস্হার আবনতি হচ্ছে। রোহিঙ্গারা আমাদের দেশের অথনৈতিক, সামাজিক ও জাতীয় নিরাপত্তার জন্য হুমকি স্বরুপ > Please close the border right now"
        ]
    },
    {
        "title-page": "নাগরিকত্ব রোহিঙ্গাদের অবস্থা পাল্টানোর অন্যতম পূর্বশর্ত",
        "content": [
            "মিয়ানমারে রোহিঙ্গাদের অবস্থার উন্নতির জন্য দেশটির সংখ্যালঘু ওই জনগোষ্ঠীর নাগরিকত্ব নিশ্চিত করা অন্যতম পূর্বশর্ত। এর পাশাপাশি নিরাপত্তাসহ তাদের সব ধরনের মৌলিক অধিকার নিশ্চিত করাও জরুরি।",
            "আজ মঙ্গলবার বাংলাদেশ সফররত জাতিসংঘের সাবেক মহাসচিব কফি আনানের নেতৃত্বাধীন রাখাইন রাজ্যবিষয়ক পরামর্শক কমিশনের সদস্যরা এ মন্তব্য করেছেন।",
            "তিন সদস্যের ওই প্রতিনিধিদলটি আজ দুপুরে রাজধানীর বাংলাদেশ ইনস্টিটিউট অব ইন্টারন্যাশনাল অ্যান্ড স্ট্র্যাটেজিক স্টাডিজ (বিআইআইএসএস-বিস) মিলনায়তনে নাগরিক সমাজের প্রতিনিধিদের সঙ্গে মতবিনিময় করেন। এ সময় পররাষ্ট্রসচিব মো. শহীদুল হকও উপস্থিত ছিলেন।",
            "লেবাননের সাবেক সংস্কৃতিমন্ত্রী ঘাশান সালামের নেতৃত্বে তিন সদস্যের প্রতিনিধিদলে রয়েছেন মিয়ানমারের জাতীয় মানবাধিকার কমিশনের চেয়ারম্যান উইন ম্রা ও ইসলামিক সেন্টার অব মিয়ানমারের প্রধান আহ্বায়ক আই লুইন। বাংলাদেশ সফরের চতুর্থ দিনে প্রতিনিধিদলের সদস্যরা সকালে পররাষ্ট্রমন্ত্রী আবুল হাসান মাহমুদ আলীর সঙ্গে রাষ্ট্রীয় অতিথি ভবন পদ্মায় দেখা করেন। এরপর বিস মিলনায়তনে নাগরিক সমাজের প্রতিনিধিদের সঙ্গে মতবিনিময় করেন। দুপুরে স্বরাষ্ট্রমন্ত্রী আসাদুজ্জামান খান কামালের সঙ্গে তাঁর সচিবালয়ের দপ্তরে ও পরে প্রধানমন্ত্রীর আন্তর্জাতিক সম্পর্কবিষয়ক উপদেষ্টা গওহর রিজভীর সঙ্গে তাঁর দপ্তরে দেখা করেন।",
            "বিস মিলনায়তনে আনান কমিশনের প্রতিনিধিদলের সঙ্গে মতবিনিময়ের পর নাগরিক সমাজের কয়েকজন প্রতিনিধি এই প্রতিবেদককে জানান, রাখাইনে রোহিঙ্গাদের অবস্থার উন্নতির জন্য তিনটি বিষয়ের ওপর গুরুত্ব দেওয়া হয়েছে। এর মধ্যে রয়েছে নাগরিকত্বসহ রোহিঙ্গাদের মৌলিক অধিকার নিশ্চিত করা, নিরাপত্তাব্যবস্থার উন্নতি ঘটিয়ে রোহিঙ্গাদের নিজেদের মাতৃভূমিতে ফেরার সহায়ক পরিবেশ তৈরি করা এবং বাংলাদেশে অবস্থানরত মিয়ানমারের নাগরিকদের ফিরিয়ে নেওয়ার পদক্ষেপ নেওয়া।",
            " ",
            "মতবিনিময়ের পর বাংলাদেশ সফরের কারণ ব্যাখ্যা করতে গিয়ে ঘাশান সালামে সাংবাদিকদের বলেন, রাখাইন রাজ্যের সমস্যা সমাধানের জন্য মিয়ানমারের সব পক্ষের সঙ্গে যোগাযোগ করার পাশাপাশি যাদের কথা কখনো শোনার সুযোগ হয়নি, অর্থাৎ বাংলাদেশে পালিয়ে আসা রোহিঙ্গাদের কথা শোনাও জরুরি। গত অক্টোবরে কেন তাঁরা পালিয়ে এসেছেন, তাঁদের ভবিষ্যৎ এবং তাঁদের কী প্রয়োজন—সে সম্পর্কে অনেক কিছু জানার সুযোগ হয়েছে কমিশনের সদস্যদের। সমস্যা নিয়ে প্রতিবেশী মিয়ানমারের সঙ্গে বাংলাদেশ কথা বলতে শুরু করেছে এবং এ নিয়ে বাংলাদেশের ভাবনা সম্পর্কে জানার সুযোগ হয়েছে।",
            "গত অক্টোবরের ঘটনাপ্রবাহে এমন কোনো ধর্মীয় উপাদান কী আছে, যা রোহিঙ্গাদের বাংলাদেশে পালিয়ে আসতে বাধ্য করেছে—এই প্রশ্নের উত্তরে ঘাশান সালামে বলেন, ‘আমার বিশ্বাস, এই সমস্যা শুধু ধর্মীয় পরিসরে সীমিত নয়। সংঘাতের মধ্যে যে ধর্মীয় মাত্রা রয়েছে, সেটিকে আমি নাকচ না করলেও এটি যে ধর্মের বিরুদ্ধে লড়াই নয়, সেটি বলতে হবে। এই সমস্যার সঙ্গে বৈধ অধিকার ও নাগরিকত্ব থেকে বঞ্চিত হওয়ার বিষয় যেমন আছে, তেমনি তাদের জাতিগত পরিচয়, চলাফেরার অধিকার, আইনের শাসন ও মানবাধিকারের বিষয়ও জড়িত।’ ",
            " ",
            "নাগরিকত্ব নিশ্চিত করা হলে সমস্যার সমাধানে হবে কি না, জানতে চাইলে ঘাশান সালামে বলেন, ‘আমাদের বিশ্বাস, আইনের শাসন প্রতিষ্ঠা এবং রাখাইন রাজ্যে বসবাসকারী সব নাগরিকের মৌলিক অধিকার নিশ্চিত করাটা সেখানকার পরিস্থিতি তুলনামূলকভাবে ভালো হওয়ার অন্যতম প্রধান শর্ত। অর্থনৈতিক ও প্রযুক্তিগতভাবে মিয়ানমারের সবচেয়ে পিছিয়ে পড়া রাজ্য হচ্ছে রাখাইন। আমি মনে করি, সেখানকার মৌলিক মানবাধিকার ও আইনের শাসন পুনঃপ্রতিষ্ঠার ব্যাপক সুযোগ আছে।’",
            "প্রতিনিধিদলের অন্যতম সদস্য উইন ম্রা সাংবাদিকদের জানান, বাংলাদেশের নিবন্ধিত শরণার্থীশিবির ও অস্থায়ী শিবির ঘুরে তাঁরা রোহিঙ্গাদের সমস্যা নিয়ে নতুন ধারণা পেয়েছেন। রাখাইনের সংখ্যালঘু এই জনগোষ্ঠীর মৌলিক অধিকার নিশ্চিত করাটা অত্যন্ত গুরুত্বপূর্ণ।",
            "বাংলাদেশ থেকে নিবন্ধিত শরণার্থী ও অনিবন্ধিত রোহিঙ্গাদের ফিরিয়ে নেওয়ার ব্যাপারে জানতে চাইলে জাতিসংঘে মিয়ানমারের সাবেক স্থায়ী প্রতিনিধি বলেন, এই সমস্যার স্থায়ী সমাধানের জন্য দুই দেশের আলোচনা করা উচিত। রোহিঙ্গা সমস্যার বিষয়ে আলোচনার জন্য রাখাইন কমিশন মিয়ানমারের প্রতিবেশী অন্য দেশও সফরে যাবে।",
            "রাখাইনে সশস্ত্র বাহিনীর অভিযান বন্ধের বিষয়ে দৃষ্টি আকর্ষণ করা হলে উইন ম্রা বলেন, সেনাবাহিনী দাবি করে আসছে সীমান্তচৌকিতে সন্ত্রাসী হামলার জবাবে ওই অভিযান শুরু হয়েছে এবং এখনো তা চলছে। তিনি জানান, রাখাইন রাজ্যের উন্নয়নের জন্য কমিশন এ বছরের সেপ্টেম্বরের মধ্যে মিয়ানমারের পররাষ্ট্রমন্ত্রী অং সান সু চির কাছে একটি প্রতিবেদন জমা দেবে। ওই প্রতিবেদনে রোহিঙ্গাদের নাগরিকত্বের বিষয়টি অন্তর্ভুক্ত থাকবে।",
            "আই লুইন বলেন, মিয়ানমারের লোকজনের ধারণা, রাখাইনের রোহিঙ্গা জনগোষ্ঠীর শিকড় বাংলাদেশে। রোহিঙ্গারা বাংলাদেশে এসে প্রশিক্ষণ নিয়ে মিয়ানমারে গিয়ে সন্ত্রাসী হামলা চালায়। সন্ত্রাসী কর্মকাণ্ড চালিয়ে তারা আবার এখানে ফিরে আসে। এ ধরনের তথ্য মিয়ানমারের গণমাধ্যমে খবরে প্রচারিত হয়েছে। এ বিষয়গুলোতে ধারণাগত সমস্যা থাকলে তা দূর করা জরুরি। এ জন্য দুই দেশের মধ্যে বিভিন্ন পর্যায়ে আলোচনা হওয়া উচিত। অন্য দুজনের মতো তিনিও মনে করেন, রাখাইনে রোহিঙ্গাদের সমস্যা সমাধানের অন্যতম প্রধান শর্ত হলো তাদের নাগরিকত্ব দেওয়া।",
            " ",
            "মতবিনিময় সভায় উপস্থিত কর্মকর্তাদের সঙ্গে কথা বলে জানা গেছে, বাংলাদেশ থেকে মিয়ানমারে গিয়ে সন্ত্রাসী কর্মকাণ্ডের প্রসঙ্গটি তোলেন আই লুইন। মূলত এ বিষয়টিতে তিনি জোর দেন। একপর্যায়ে তাঁর সঙ্গে যোগ দেন উইন ম্রা। তবে বাংলাদেশ এর তীব্র প্রতিবাদ জানায়। সন্ত্রাসের বিরুদ্ধে বাংলাদেশ কঠোর অবস্থান নিয়ে আসছে। ফলে এ দেশের ভূখণ্ড কোনোভাবেই অন্য দেশের বিরুদ্ধে ব্যবহার করতে না দেওয়ার ব্যাপারে সরকার দৃঢ়প্রতিজ্ঞ। তাদের কাছে সুনির্দিষ্ট প্রমাণ থাকলে তা বাংলাদেশকে দেওয়া হোক। এ ব্যাপারে কোনো অভিযোগের প্রমাণ পেলে প্রয়োজনীয় ব্যবস্থা নেবে বাংলাদেশ। অতীতেও মিয়ানমারকে বারবার এমন প্রস্তাব দিলে তাতে কোনো সাড়া দেয়নি মিয়ানমার।",
            "রাখাইন রাজ্যের জনগণের কল্যাণে সুনির্দিষ্ট পদক্ষেপ নিতে সুপারিশ তৈরির জন্য মিয়ানমারের স্টেট কাউন্সিলর ও পররাষ্ট্রমন্ত্রী অং সান সু চি গত বছর জাতিসংঘের সাবেক মহাসচিব কফি আনানকে প্রধান করে একটি পরামর্শক কমিটি গঠন করেন। রাখাইন রাজ্যের সব নাগরিকের মানবিক ও উন্নয়ন, নাগরিকত্ব, মৌলিক অধিকার ও নিরাপত্তা নিশ্চিত করার উপাদানগুলোকে নিয়ে কমিশন সুপারিশ তৈরি করবে। কফি আনান ফাউন্ডেশনের সহযোগিতায় মিয়ানমারের ছয় নাগরিক ও তিন বিদেশি বিশেষজ্ঞকে নিয়ে গঠিত এই কমিশন।"
        ],
        "comment": []
    },
    {
        "title-page": "ছোটবেলায় ধর্ষণের শিকার হয়েছিলেন অ্যাশলে জাড",
        "content": [
            "হলিউডের জনপ্রিয় অভিনেত্রী ও রাজনৈতিক কর্মী অ্যাশলে জাড মাত্র সাত বছর বয়সেই শ্লীলতাহানির শিকার হয়েছিলেন। শুধু তা-ই নয়, ১৪ বছর বয়সে ধর্ষণেরও শিকার হয়েছিলেন। পরে আরও একবার ধর্ষণের শিকার হতে হয়েছে এই অভিনেত্রীকে।",
            "আজ মঙ্গলবার এনডিটিভি অনলাইনের এক প্রতিবেদনে বলা হয়েছে, সম্প্রতি নয়াদিল্লি সফরকালে নারীদের যৌন নির্যাতনের বিরুদ্ধে কথা বলতে গিয়ে নিজের জীবনের এই বেদনাদায়ক সময়ের কথা বলেন ৪৮ বছর বয়সী অভিনেত্রী অ্যাশলে জাড। ‘ওয়ার্ল্ড কংগ্রেস অ্যাগেইনস্ট সেক্সুয়াল এক্সপ্লোয়টেশন অব ওমেন অ্যান্ড গার্লস ইন নিউ দিল্লি’ শীর্ষক এক সম্মেলনে উপস্থিত হয়ে তিনি এসব কথা বলেছেন।",
            "অ্যাশলে জাড বলেন, ‘মাত্র সাত বছর বয়সে আমি শ্লীলতাহানি ও ১৪ বছর বয়সে ধর্ষণের শিকার হই। পরে ১৯৯৮ সালে আমি আবারও ধর্ষণের শিকার হই। আমি যে পাচারের শিকার হইনি, এটাই বিস্ময়।’ পাঁচ মিনিটের দেওয়া বক্তব্যে তিনি মেয়েদের যৌন নির্যাতনের বিরুদ্ধে সোচ্চার হওয়ার আহ্বান জানান।",
            "অভিনেত্রী অ্যাশলে জাড আরও বলেন, ‘ইন্ডাস্ট্রির জনপ্রিয় এক ব্যক্তি আমাকে যৌন নির্যাতন করেন। তিনি আমাকে ইন্ডাস্ট্রিতে গ্রুম করেছিলেন। যদিও গ্রুমিং শব্দটা টেকনিক্যাল। পরে হোটেলের কক্ষে খাবারের জন্য ডেকে যৌন নির্যাতন করেছিলেন। সেটা আমার জন্য খুবই ভীতিকর একটা মুহূর্ত ছিল।’ পরে তিনি বলেন, ওই ব্যক্তির কাছে আরও এক জনপ্রিয় অভিনেত্রী একই কায়দায় যৌন হয়রানির শিকার হয়েছিলেন। যার নাম তিনি বলেননি।",
            "এই অভিনেত্রী দাবি করে বলেন, শুধু নারী হওয়ার কারণে অভিনয়জীবনে পুরুষ সহকর্মীদের চেয়ে অন্তত ৪০ শতাংশ আয় কম হয়েছে তাঁর। তাঁর নিজের দেশ যুক্তরাষ্ট্রেও লিঙ্গবৈষম্যের শিকার হতে হয়। এ সময় তিনি মার্কিন প্রেসিডেন্ট ডোনাল্ড ট্রাম্পের নেওয়া নীতির প্রকাশ্যে বিরোধিতা করেন।",
            "এর আগেও বেশ কয়েকজন তারকা যৌন নির্যাতনের শিকার হওয়ার বেদনাদায়ক মুহূর্তের কথা স্বীকার করেছেন। জীবনের প্রথম চলচ্চিত্র ‘আনজানা সফর’-এ অভিনয় করতে গিয়ে যৌন নিপীড়নের শিকার হয়েছিলেন বলিউড অভিনেত্রী রেখা। ৪৪ বছর আগের চলচ্চিত্র ‘লাস্ট ট্যাংগো ইন প্যারিস’-এর একটি দৃশ্যে অভিনয় করতে গিয়ে তিনি নিজেকে ধর্ষিতা মনে করেছিলেন নায়িকা মারিয়া স্নাইদার। পুরোনো একটি সাক্ষাৎকারে অভিনেত্রী মারিয়া এ কথা বলেছিলেন। এ ছাড়া বলিউড অভিনেত্রী সোনম কাপুরও ছোটবেলায় যৌন হয়রানির শিকার হয়েছিলেন বলে সম্প্রতি জানা গেছে।"
        ],
        "comment": [
            "প্রদীপের নিচের অন্ধকার চোখে আসে না মানে এই নয় যে কালো অন্ধকার নেই। ....\nছোট বেলা থেকে মেয়ে শিশুদের দের \"গুড টাচ \" আর \"ব্যাড টাচ\" মায়েদের শেখানো দরকার আর তাতে পরিবারের অন্য সদস্যদের বেপারেও ইনক্লুড করা দরকার ।",
            "এই জন্যই ট্রাম্পের আচরণের চরম সমালোচনা করে আলোকিত বক্তৃতা দিয়েছিলেন জাড ওমেন মার্চে।"
        ]
    },
    {
        "title-page": "মাহমুদা হত্যা মামলায় ভোলার জামিন নামঞ্জুর",
        "content": [
            "সাবেক পুলিশ সুপার (এসপি) বাবুল আক্তারের স্ত্রী মাহমুদা খানম হত্যা মামলায় গ্রেপ্তার এহতেশামুল হক ওরফে ভোলার জামিন আবেদন নামঞ্জুর করা হয়েছে। আজ মঙ্গলবার চট্টগ্রাম মহানগর দায়রা জজ মো. শাহেনূর শুনানি শেষে এ আদেশ দেন।",
            "গত বছরের ২৭ জুন নগরের বাকলিয়া এলাকা থেকে ভোলাকে গ্রেপ্তার করে নগর গোয়েন্দা পুলিশ। তিনি হত্যাকাণ্ডে ব্যবহৃত অস্ত্র সরবরাহ করেছিলেন। হত্যা মামলার পাশাপাশি তাঁর বিরুদ্ধে পুলিশ আরেকটি অস্ত্র মামলাও করে। বর্তমানে এই মামলায় সাক্ষ্য গ্রহণ চলছে। মাহমুদা হত্যা মামলার তদন্ত করছে নগর গোয়েন্দা পুলিশ।",
            "২০১৬ সালের ৫ জুন চট্টগ্রাম নগরের জিইসি মোড় এলাকায় গুলি ও ছুরিকাঘাতে খুন করা হয় মাহমুদা খানমকে। এই মামলার আসামি ওয়াসিম ২৫ জুন পুলিশের কাছে স্বীকার করেন, হত্যায় ব্যবহৃত অস্ত্র-গুলি ঘটনার আগের রাতে ভোলার কাছ থেকে সংগ্রহ করেন মুছা।",
            "চট্টগ্রাম মহানগর সরকারি কৌঁসুলি মো. ফখরুদ্দিন চৌধুরী প্রথম আলোকে বলেন, ভোলার জামিনের আবেদন করেন তাঁর আইনজীবী। রাষ্ট্রপক্ষ থেকে এর বিরোধিতা করা হয়। শুনানি শেষে আদালত জামিন নামঞ্জুর করেন।",
            "গত বছরের ২৪ জুন মধ্যরাতে ঢাকার বনশ্রী এলাকার শ্বশুরবাড়ি থেকে বাবুল আক্তারকে তুলে নিয়ে যায় পুলিশ। প্রায় ১৫ ঘণ্টা জিজ্ঞাসাবাদের পর তাঁকে আবার বাসায় পৌঁছে দেওয়া হয়। পরে পুলিশ জানায়, বাহিনী থেকে পদত্যাগ করেছেন তিনি। অবশ্য পরে বাবুল আক্তার বলেন, তিনি স্বেচ্ছায় পদত্যাগ করেননি। পদত্যাগপত্র প্রত্যাহারের জন্য ৯ আগস্ট স্বরাষ্ট্র মন্ত্রণালয়ের জ্যেষ্ঠ সচিবের কাছে আবেদন করেন তিনি। ৬ সেপ্টেম্বর স্বরাষ্ট্র মন্ত্রণালয়ের এক প্রজ্ঞাপনে জানানো হয়, ‘বাবুলের আবেদনের পরিপ্রেক্ষিতে তাঁকে চাকরিচ্যুত করা হলো।’"
        ],
        "comment": []
    },
    {
        "title-page": "কারাগারে সন্তান জন্ম দিলেন নারী জঙ্গি",
        "content": [
            "সিরাজগঞ্জ কারাগারে আটক থাকা অবস্থায় কন্যাসন্তানের জন্ম দিয়েছেন নারী জঙ্গি তাবাসসুম। গত রোববার মধ্যরাতে কারাগারে বিশেষ ব্যবস্থায় তিনি স্বাভাবিকভাবে সন্তান প্রসব করেন।",
            "সিরাজগঞ্জ জেলা কারাগার সূত্রে জানা গেছে, গত বছর ২৪ জুলাই রাতে অন্তঃসত্ত্বা অবস্থায় তাবাসসুম ডিবি পুলিশের হাতে গ্রেপ্তার হয়। গত রোববার রাতে তাবাসসুমের প্রসবব্যথা শুরু হয়। পরে রাত আনুমানিক সাড়ে ১১টার দিকে তিনি স্বাভাবিকভাবে কন্যাসন্তানের জন্ম দেন।",
            "কারারক্ষক আবুল বাশার বলেন, কারা হাসপাতালের চিকিৎসকের তত্ত্বাবধানে তাবাসসুম ও তাঁর কন্যাসন্তান ভালো আছে। কারাগারের নারী কয়েদিরা তাবাসসুম ও তাঁর সন্তানের দেখভাল করছেন।",
            "কারাগারের দায়িত্বপ্রাপ্ত চিকিৎসক ফরিদুল ইসলাম বলেন, তিনি প্রতিদিনই তাবাসসুম ও তাঁর সন্তানের দেখাশোনা করছেন। এখনো পর্যন্ত কোনো সমস্যা দেখা যায়নি। কারাকক্ষের একটি স্থানে বিশেষভাবে বিছানা করে দেওয়া হয়েছে। সেখানে সে বাচ্চাকে নিয়ে রয়েছে।",
            "তাবাসসুমের স্বামী জেলার সলঙ্গা থানার বাদুল্লাপুর গ্রামের মাহবুবর রহমান বর্তমানে জঙ্গি মামলায় পলাতক রয়েছেন। সে জন্য সন্তান জন্মের কথা এখনো তাঁকে জানানো যায়নি। তবে পরিবারের সদস্যরা জানতে পারলেও গত দুই দিনে কেউ কারাগারে দেখতে আসেনি।"
        ],
        "comment": []
    },
    {
        "title-page": "৩১৫ গ্রাহককে খুঁজে পাওয়া যাচ্ছে না",
        "content": [
            "বিদ্যুতের ৩১৫ জন গ্রাহককে খুঁজে পাওয়া যাচ্ছে না। এই ৩১৫ গ্রাহকের কাছে বিদ্যুৎ বিভাগের পাওনার পরিমাণ ৯৪ লাখ ৭৫ হাজার ৫৮৩ টাকা। আজ মঙ্গলবার সংসদ ভবনে অনুষ্ঠিত সরকারি হিসাব কমিটির বৈঠকে এ তথ্য দিয়েছে বিদ্যুৎ বিভাগ।",
            "বৈঠক শেষে সংসদ সচিবালয়ের সংবাদ বিজ্ঞপ্তিতে এ তথ্য জানানো হয়েছে। খেলাপি গ্রাহকদের হদিস না পাওয়ার বিষয়টি নিয়ে কমিটি অসন্তোষ প্রকাশ করে। কমিটি এক মাসের মধ্যে এ বিষয়ে প্রয়োজনীয় ব্যবস্থা নেওয়ার সুপারিশ করেছে।",
            "বৈঠকে বিদ্যুৎ বিভাগের ২০১০-২০১১ অর্থবছরের নিরীক্ষা আপত্তি নিয়ে আলোচনা হয়। এর সঙ্গে জড়িত টাকার পরিমাণ ৮৮ কোটি ১ লাখ ৩৯ হাজার ৭৮৬ টাকা। ৬০ দিনের মধ্যে আপত্তিটি নিষ্পত্তির সুপারিশ করেছে।",
            "বৈঠকে বলা হয়, মন্ত্রণালয়ের নির্দেশ উপেক্ষা করে দীর্ঘদিন বিদ্যুৎ বিল পরিশোধ না করা সত্ত্বেও ৪৪২ জন গ্রাহকের সংযোগ বিচ্ছিন্ন না করে বিদ্যুৎ ব্যবহারের সুযোগ দেওয়া হয়েছে। এতে সরকারের ২ কোটি ৯৯ লাখ ৫৫ হাজার ১২৪ টাকা রাজস্ব অনাদায়ি রয়েছে। এ ছাড়া ১২ জন গ্রাহকের সংযোগ বিচ্ছিন্ন না করে বিদ্যুৎ ব্যবহারের সুযোগ দেওয়ায় সংস্থার ৩৫ কোটি ৫২ লাখ ছয় হাজার ৭৩১ টাকা রাজস্ব অনাদায়ি রয়েছে। কমিটি এই টাকা আদায়ে গাফিলতির সঙ্গে জড়িত ব্যক্তিদের বিরুদ্ধে ব্যবস্থা নেওয়াসহ ৯০ দিনের মধ্যে টাকা আদায়ের সুপারিশ করেছে।",
            "কমিটির সভাপতি মহীউদ্দীন খান আলমগীরের সভাপতিত্বে অনুষ্ঠিত বৈঠকে কমিটির সদস্য আবদুস শহীদ, রুস্তুম আলী ফরাজী, শামসুল হক টুকু ও ওয়াসিকা আয়েশা খান অংশ নেন।"
        ],
        "comment": []
    },
    {
        "title-page": "৬৭ হাজার মিয়ানমার নাগরিক অনুপ্রবেশ করেছে: পররাষ্ট্রমন্ত্রী",
        "content": [
            "সম্প্রতি ৬৭ হাজার মিয়ানমার নাগরিক বাংলাদেশে অনুপ্রবেশে করেছে বলে সংসদকে জানিয়েছেন পররাষ্ট্রমন্ত্রী আবুল হাসান মাহমুদ আলী। আজ মঙ্গলবার সংসদে পিনু খানের এক প্রশ্নোত্তরের জবাবে মন্ত্রী এ তথ্য জানান।",
            "পররাষ্ট্রমন্ত্রী বলেন, ‘মিয়ানমারের নাগরিক (রোহিঙ্গা) প্রত্যাবাসনের জন্য দ্বিপক্ষীয়, আঞ্চলিক ও বহুপক্ষীয় কূটনৈতিক প্রচেষ্টা জোরদার করা হয়েছে। বাংলাদেশ ও মিয়ানমারের মধ্যে অনুষ্ঠিত সব দ্বিপক্ষীয় বৈঠক ও ফরেন অফিস কনসাল্টেশনে আমরা মিয়ানমার থেকে আনা সব অনুপ্রবেশকারীকে ফিরিয়ে নেওয়ার জন্য নিয়মিত দাবি উত্থাপন করে আসছি।’",
            "মিয়ানমারের রাখাইন প্রদেশে বিদ্যমান সাম্প্রদায়িক অস্থিতিশীলতা, মিয়ানমার সরকারের মুসলিমবিরোধী অভ্যন্তরীণ নীতিমালা এবং ওই অঞ্চলের প্রতিকূল আর্থসামাজিক সমস্যার কারণে কয়েক দফায় মিয়ানমারের মুসলিম জনগোষ্ঠী সীমান্ত পেরিয়ে কক্সবাজারে আশ্রয় নিয়েছে বলে পররাষ্ট্রমন্ত্রী জানান। তিনি বলেন, বর্তমানে ৩৩ হাজারের বেশি নিবন্ধিত শরণার্থী বাংলাদেশ সরকারের সহযোগিতায় জাতিসংঘের উদ্বাস্তুবিষয়ক হাইকমিশন পরিচালিত দুটি রেজিস্টার্ড ক্যাম্পে এবং তিন লাখের অধিক অনিবন্ধিত মিয়ানমার নাগরিক বিভিন্ন অস্থায়ী শেল্টারে অবস্থান করছে। তবে সম্প্রতি আরও ৬৭ হাজার মিয়ানমার নাগরিক বাংলাদেশে অনুপ্রবেশে করেছে।",
            "মামুনুর রশীদের প্রশ্নের জবাবে স্বরাষ্ট্রমন্ত্রী আসাদুজ্জামান খান বলেন, দেশের আইনশৃঙ্খলা উন্নয়নের লক্ষ্যে বর্তমান সরকারের গত মেয়াদে ৩২ হাজার ৩১টি এবং এবারের মেয়াদে ৫০ হাজার জনবল বৃদ্ধির নীতিগত সিদ্ধান্ত গ্রহণ করে। এ সিদ্ধান্তের আলোকে গত চার বছর পুলিশ বাহিনীতে বিভিন্ন পদে ৪৫ হাজার ৬১০টি নতুন পদ সৃজন করা হয়েছে।",
            "হাবিবুর রহমান মোল্লার প্রশ্নের জবাবে স্বরাষ্ট্রমন্ত্রী বলেন, ইয়াবার উৎস দেশ মিয়ানমার হওয়ায় ২০১১ সালের ১৫-১৬ নভেম্বর মিয়ানমারের ইয়াঙ্গুনে এবং ২০১৫ সালের ৫-৬ মে ঢাকায় উভয় দেশের মাদক নিয়ন্ত্রণে নিয়োজিত সংস্থার মহাপরিচালক পর্যায়ের দ্বিপক্ষীয় বৈঠক অনুষ্ঠিত হয়েছে। ১৩-১৫ ফেব্রুয়ারি এ বিষয়ক তৃতীয় বৈঠক অনুষ্ঠিত হওয়ার সম্ভাবনা রয়েছে; যা ইয়াবাসহ অন্যান্য মাদক পাচার রোধে গুরুত্বপূর্ণ ভূমিকা রাখবে।",
            "ফরিদুল হক খানের প্রশ্নোত্তরে আসাদুজ্জামান খান বলেন, দেশে কোনো সরকারি ও বেসরকারি হাসপাতালে মাদকাসক্তি চিকিৎসার কোনো ব্যবস্থা নেই। তবে মাদকদ্রব্য নিয়ন্ত্রণ অধিদপ্তর থেকে এ পর্যন্ত ১৭৯টি মাদকাসক্তি নিরাময় ও পুনর্বাসন কেন্দ্রকে চিকিৎসার লাইসেন্স দেওয়া হয়েছে; যা দেশের চাহিদার তুলনায় অপ্রতুল।",
            "রুস্তম আলী ফরাজীর প্রশ্নের জবাবে স্বরাষ্ট্রমন্ত্রী আসাদুজ্জান খান কামাল বলেন, মাদকদ্রব্য নিয়ন্ত্রণ অধিদপ্তরসহ অন্যান্য আইন প্রয়োগকারী সংস্থা গত বছর ২ কোটি ৯৪ লাখ, ৫০ হাজার, ১৭৮ পিস ইয়াবা জব্দ করা হয়েছে।"
        ],
        "comment": [
            "বার্মার সাথে অরক্ষিত সীমান্তে অবিলম্বে কাঁটা- তারের বেড়া নিমা'ন করা উচিৎ। রোহিঙ্গাদের মিয়ানমার এর নাগরিকত্ব প্রদান ও অন্যান্য মৌলিক অধিকার প্রদানের মাধ্যমেই এই সঙ্কটের সমাধান রয়েছে। নতুবা রোহিঙ্গা অনুপ্রবেশ কোনভাবেই রোধ করা যাবে না। \n\nরোহিঙ্গাদের আশ্রয় দেয়া কোন সমাধান নয়। সরকারের প্রতি বিনীত অনুরোধ বিদেশী কূটনৈতিকদের রোহিঙ্গা আশ্রয় শিবির গুলো পরিদর্শন করান। রোহিঙ্গাদের উপর মিয়ানমারের সেনাদের বর্নবাদী নির্যাতনের প্রমান দেখান। আশ্রয় শিবিরগুলোতে রোহিঙ্গাদের দুঃখ-দূঃর্দশা ও বাংলাদেশের উপর এর দীর্ঘ মেয়াদী কুপ্রভাব বর্ননা করুন। রোহিঙ্গারা আমাদের দেশের অথনৈতিক, সামাজিক ও জাতীয় নিরাপত্তার জন্য হুমকি স্বরুপ। আর  সমস্যা সমাধানে মিয়ানমারের উপর চাপ সৃষ্টি করতে হবে। বিষয়টা আন্তর্জাতিক মহলে বিশেষ করে ওআইসি, আসিয়ান জোট ও জাতিসংঘে তুলে ধরুন। কিন্তু আমরা এটা একান্ত দ্বিপাক্ষিক সমস্যা বলে বলে অবহেলা করছি???"
        ]
    },
    {
        "title-page": "ঢাকা আসছেন নরওয়ের পররাষ্ট্রমন্ত্রী",
        "content": [
            "বিশেষ অতিথি হিসেবে আন্তর্জাতিক মাতৃভাষা দিবসের অনুষ্ঠানে যোগ দিতে ঢাকায় আসছেন নরওয়ের পররাষ্ট্রমন্ত্রী বোর্গ ব্রেন্ডে। চার দিনের সফরে আগামী ১৯ ফেব্রুয়ারি তিনি ঢাকায় আসছেন।",
            "পররাষ্ট্র মন্ত্রণালয় ও সুইডেনে বাংলাদেশ দূতাবাসের সূত্রগুলো আজ মঙ্গলবার প্রথম আলোকে জানিয়েছে, একুশের প্রথম প্রহরে বোর্গ ব্রেন্ডে শহীদ মিনারে আন্তর্জাতিক মাতৃভাষা দিবসের অনুষ্ঠানে যোগ দেবেন।",
            "সূত্র জানায়, এই সফরে বোর্গ ব্রেন্ডে পররাষ্ট্রমন্ত্রী আবুল হাসান মাহমুদ আলীর সঙ্গে দ্বিপক্ষীয় বৈঠক করবেন। এ ছাড়া প্রধানমন্ত্রী শেখ হাসিনার সঙ্গে তাঁর সৌজন্য সাক্ষাৎ হতে পারে। তবে বিস্তারিত সফরসূচি এখনো চূড়ান্ত হয়নি।",
            "কূটনৈতিক সূত্রে জানা গেছে, দুই দেশের মধ্যে ব্যবসা-বাণিজ্য বাড়ানোর অংশ হিসেবে বাংলাদেশে নরওয়ের বিনিয়োগের বিষয়টি গুরুত্ব পাবে বোর্গ ব্রেন্ডের সফরে। বিনিয়োগের ক্ষেত্রে জাহাজ নির্মাণ, তথ্যপ্রযুক্তির মতো বিষয়গুলোতে অগ্রাধিকার থাকবে বাংলাদেশের। এ ছাড়া জলবায়ু পরিবর্তনের ঝুঁকি মোকাবিলা, শান্তিরক্ষা কার্যক্রমে সহযোগিতার মতো বিষয়গুলো নিয়েও দুই পক্ষ আলোচনা করবে।",
            "মাহমুদ আলী গত বছরের সেপ্টেম্বরে নরওয়ে সফর করেন। ওই সফরের সময় তিনি বোর্গ ব্রেন্ডেকে বাংলাদেশ সফরের আমন্ত্রণ জানান।"
        ],
        "comment": []
    },
    {
        "title-page": "জরিপ বলছে, উত্তর প্রদেশে জিতবে বিজেপি!",
        "content": [
            "ভারতের জনসংখ্যার দিক থেকে সবচেয়ে বড় রাজ্য উত্তর প্রদেশ বিধানসভার নির্বাচন শুরু হচ্ছে আগামী ১১ ফেব্রুয়ারি থেকে। শেষ হবে ৮ মার্চ। ৪০৩ আসনের বিধানসভার সাত পর্বের নির্বাচনে এবার কারা জয়ী হচ্ছে, তা এখনো স্পষ্ট নয়। তবে জনমত জরিপে দেখা গেছে, নির্বাচনে সমাজবাদী পার্টি-কংগ্রেস জোট নয়, উত্তর প্রদেশে জেতার সম্ভাবনা কেন্দ্রে ক্ষমতাসীন বিজেপির।",
            "বিজেপিকে টেক্কা দেওয়ার জন্য ইতিমধ্যে মুলায়ম সিং যাদবের ছেলে ও বর্তমান মুখ্যমন্ত্রী অখিলেশ যাদবের সমাজবাদী পার্টির সঙ্গে কংগ্রেসের নির্বাচনী জোট গড়েছে। কংগ্রেসকে অখিলেশরা ছেড়ে দিয়েছে ১০৫ আসন। তাঁরা এখনো আশাবাদী, আসন্ন বিধানসভা নির্বাচনে জিততে চলেছে তাঁদের জোট। এ নির্বাচনে প্রিয়াঙ্কা গান্ধীও প্রচারে নামবেন বলে বলা হচ্ছে। তবে জরিপের ফল বলছে, প্রিয়াঙ্কার উপস্থিতিও কোনো কাজে দেবে না।",
            "২০১২ সালের নির্বাচনে সপা-কংগ্রেস পেয়েছিল ২৫২ আসন। মায়াবতীর বহুজন সমাজপার্টি (বিএসপি) পেয়েছিল ৮০ আসন আর বিজেপি জয় পেয়েছিল ৪৭ আসনে। কিন্তু সেই ফলাফল আসন্ন নির্বাচনে ধরে রাখতে পারছে না সপা-কংগ্রেস জোট। বরং সরকার গড়ার লক্ষ্যে এখনো এগিয়ে রয়েছে বিজেপি।",
            "আজ এই দুটি জরিপের ফল প্রকাশিত হয়েছে। এর একটিতে বিজেপি, অন্যটিতে সপা-কংগ্রেস জোট জয়ী হতে পারে বলে বলা হচ্ছে।",
            "ভারতের টিভি চ্যানেল টাইমস নাউ এবং ভিএমআরের একটি সমীক্ষায় বলা হয়েছে, আসন্ন নির্বাচনে বিজেপি পেতে পারে ২০২টি আসন। অন্যদিকে সপা-কংগ্রেস জোট পেতে পারে ১৪৭ আসন। আর মায়াবতীর দল পেতে পারে ৪৭ আসন।",
            "অন্যদিকে সিএসডিএস তাদের সমীক্ষায় বলেছে, সপা-কংগ্রেস পেতে পারে ১৮৭-১৯৭টি আসন। বিজেপি পেতে পারে ১১৮ থেকে ১২৮টি আসন। আর বহুজন সমাজবাদী পার্টি পেতে পারে ৭৬-৮৬টি আসন।"
        ],
        "comment": []
    },
    {
        "title-page": "বাংলাদেশ ব্যাংকের গভর্নর কী করেন?",
        "content": [
            "ব্যবসায়ীদের শীর্ষ সংগঠন এফবিসিসিআইয়ের সভাপতি আবদুল মাতলুব আহমাদ বলেছেন, ‘বাংলাদেশ থেকে এত টাকা পাচার হয়ে যাচ্ছে, খেলাপি ঋণ শুধু বাড়ছে। জেনেশুনে টাকা পানিতে চলে যাচ্ছে। বাংলাদেশ ব্যাংকের গভর্নর কী করেন? গভর্নর শক্তিশালী ও নির্ভয় না হলে জাতিকে সেবা দিতে পারবেন না।’",
            "আজ মঙ্গলবার বিকেলে রাজধানীর সোনারগাঁও হোটেলে বাংলাদেশ বিনিয়োগ উন্নয়ন কর্তৃপক্ষের (বিডা) এক সংবাদ সম্মেলনে আবদুল মাতলুব আহমাদ এসব মন্তব্য করেন।",
            "‘বেসরকারি বিনিয়োগ বাড়াতে ব্যবসায়ের পরিবেশ উন্নয়ন’ শীর্ষক সংবাদ সম্মেলনের আয়োজন করে বিডা। এতে ব্যবসায়ের পরিবেশ উন্নয়নের মহাপরিকল্পনা তুলে ধরা হয়। ব্যবসায়ের পরিবেশ কীভাবে উন্নয়ন করা যায়, এ নিয়ে আমরা ২৭-২৮ জানুয়ারি সিলেটের বাহুবলে কর্মশালার আয়োজন করে বিডা। এতে ২৬ মন্ত্রণালয়, ৫ শীর্ষ ব্যবসায়িক সংগঠন ও ২ গবেষণা প্রতিষ্ঠানের প্রতিনিধি উপস্থিত ছিলেন। কর্মশালায় নেওয়া পরিকল্পনার বিস্তারিত তুলে ধরতেই সংবাদ সম্মেলনের আয়োজন করা হয়।",
            "সংবাদ সম্মেলনে বিডার চেয়ারম্যান কাজী এম আমিনুল ইসলাম বলেন, ‘বিশ্বব্যাংকের হিসেবে সহজে ব্যবসা করার পরিবেশে বাংলাদেশের অবস্থান ১৭৬ তম। ২০২১ সালর মধ্যে আমরা এ সূচক ৯৯-এর মধ্যে আনতে চায়। এ জন্য বিশদ পরিকল্পনা নেওয়া হয়েছে। দেশি ও বিদেশি ব্যবসায়ীদের আস্থা বাড়াতে আমরা সূচকে উন্নতি করতে চাই।’",
            "সংবাদ সম্মেলনে উপস্থিত ছিলেন ঢাকা চেম্বার অব কমার্স অ্যান্ড ইন্ডাস্ট্রির সভাপতি আবুল কাশেম খান, পরিবেশ অধিদপ্তরের মহাপরিচালক রইছউল আলম মণ্ডল, শিল্প মন্ত্রণালয়ের অতিরিক্ত সচিব মিস পরাগ, বাণিজ্য মন্ত্রণালয়ের অতিরিক্ত সচিব জহির উদ্দিন আহমেদ।"
        ],
        "comment": [
            "বাংলাদেশ ব্যাংকের গভর্নর কী করেন?....... অর্থ মুন্ত্রি কে ইয়েস স্যার ইয়েস স্যার করেন !আতিউর রহমান ইয়েস স্যার ইয়েস স্যার না করায় চাকরি গেছে !!!!"
        ]
    },
    {
        "title-page": "২০৩০ এজেন্ডা সফলভাবে বাস্তবায়ন করে যাবে বাংলাদেশ",
        "content": [
            "যুবশক্তিকে কাজে লাগিয়েই ২০৩০ এজেন্ডা সফলভাবে বাস্তবায়ন করে যাবে বলে জাতিসংঘকে জানিয়েছে বাংলাদেশ। স্থানীয় সময় গতকাল সোমবার জাতিসংঘ সদর দপ্তরে অর্থনৈতিক ও সামাজিক কমিশন আয়োজিত ষষ্ঠ ইকোসক ইয়ুথ ফোরামে দেওয়া বক্তব্যে যুব ও ক্রীড়া প্রতিমন্ত্রী বীরেন সিকদার এ তথ্য জানান।",
            "প্রতিমন্ত্রী বলেন, যুবদের সংশ্লিষ্ট রেখে টেকসই উন্নয়ন লক্ষ্যমাত্রার (এসডিজি) বিভিন্ন খাত বাস্তবায়নে সরকার প্রতিশ্রুতিবদ্ধ। এ ছাড়া সরকার বিভিন্ন জাতীয় নীতি ও কর্মসূচিতে যুব উন্নয়নের বিষয়টিকে অগ্রাধিকার দিয়ে যাচ্ছেন। প্রতিমন্ত্রী জাতির পিতা বঙ্গবন্ধু শেখ মুজিবুর রহমানের ক্ষুধা, দারিদ্র্য ও বঞ্চনামুক্ত বাংলাদেশ বিনির্মাণের স্বপ্নের কথা তুলে ধরেন। জাতির পিতার প্রদর্শিত পথেই বাংলাদেশের যুবশক্তি দেশ গড়ার কাজে নিজেদের নিয়োজিত করছে বলে মন্তব্য করেন তিনি।",
            "প্রতিমন্ত্রী বলেন, বাংলাদেশের জাতীয় যুবনীতি অনুযায়ী ১৮ থেকে ৩৫ বছর বয়সী নাগরিক যুব, যা দেশের জনগোষ্ঠীর এক-তৃতীয়াংশ। এ বিশাল জনগোষ্ঠীর উন্নয়ন ব্যতীত দেশের সামগ্রিক উন্নয়ন সম্ভব নয়।",
            "প্রসঙ্গত, অর্থনৈতিক ও সামাজিক কমিশনের ‘ইয়ুথ ফোরাম’ যুবদের জন্য জাতিসংঘের একমাত্র প্ল্যাটফর্ম, যেখানে যুবরা নীতিনির্ধারণী আলোচনায় অংশগ্রহণের সুযোগ পায়। এর মাধ্যমে যুবরা সমন্বিতভাবে বিভিন্ন সমস্যার সমাধান, নতুন নতুন ধারণার প্রবর্তন এবং সৃষ্টিশীল কাজে অবদান রাখতে পারে।",
            "নিউইয়র্কের জাতিসংঘ সদর দপ্তরে ৩০ ও ৩১ জানুয়ারি দুই দিনব্যাপী এই আন্তর্জাতিক ফোরামের সভা অনুষ্ঠিত হচ্ছে। বিভিন্ন দেশের প্রায় ২৫ জন মন্ত্রীসহ যুব সংগঠনের প্রতিনিধিরা সভায় অংশ নিচ্ছেন।"
        ],
        "comment": []
    },
    {
        "title-page": "আওয়ামী লীগের প্রার্থী বিজয়ী",
        "content": [
            "টাঙ্গাইল-৪ (কালিহাতী) আসনের উপনির্বাচনে আওয়ামী লীগ মনোনীত প্রার্থী হাসান ইমাম খান ওরফে সোহেল হাজারী বেসরকারিভাবে নির্বাচিত হয়েছেন।",
            "হাসান ইমাম ১ লাখ ৯৩ হাজার ৫৪৭টি ভোট পেয়েছেন। তাঁর প্রতিদ্বন্দ্বী ন্যাশনাল পিপলস পার্টির (এনপিপি) ইমরুল কায়েস ১ হাজার ৬৯৬টি এবং বাংলাদেশ ন্যাশনালিস্ট ফ্রন্টের (বিএনএফ) প্রার্থী আতাউর রহমান খান ১ হাজার ৩২০টি ভোট পেয়েছেন।",
            "সহকারী রিটার্নিং কর্মকর্তা ও টাঙ্গাইল জেলা নির্বাচন কর্মকর্তা মো. তাজুল ইসলাম এই ফলাফল ঘোষণা করেন। তিনি জানান, নির্বাচনে ৬৪ দ​শমিক ৩৪ ভাগ ভোট পড়েছে।"
        ],
        "comment": [
            "বিএনপি নির্বাচনে আসেনি কেন? তারা কি এখানেও বয়কট করেছে?"
        ]
    }
]